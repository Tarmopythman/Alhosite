<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Hallituslaki (802-1999)</title>
    <link rel="stylesheet" href="/css/styles.css">
    <script src="/js/navbar.js" defer></script>
    <script src="/js/toc.js"></script>
    <script src="/js/toc-script.js" defer></script>
</head>

<body>
    <div class="container">
        <header class="header-primary">
            <h1><a href="/index.html">Lexwest</a></h1>
        </header>
        <nav class="navigation-primary" aria-label="Primary">
            <div id="navbar-placeholder"></div>

        </nav>
        <div class="content-container">
            <main class="content-main">
                <div class="law">
                    <h2 id="hallituslaki">Hallituslaki</h2>
                    <p>Westerosin tasavallan eduskunnan tahdosta.</p>
                    <p>14.11.1999</p>
                    <p>802-1999</p>
                    <h2 id="toimivalta">1 Toimivalta</h2>
                    <h3 id="asetukset">1 § - Asetukset</h3>
                    <p>Valtioneuvosto käyttää hallitusvaltaa asetuksilla, jotka annetaan
                        lain nojalla lakia tai talousarviota tarkentamaan.</p>
                    <p>Pääministerillä on oikeus antaa asetuksia valtioneuvoston nimissä
                        itsenäisesti. Valtioneuvoston yleisistunnossa voidaan valtuuttaa muita
                        ministereitä antamaan asetuksia valtioneuvoston ja ministeriöiden
                        nimissä.</p>
                    <p>Asetuksessa on mainittava laki ja lainkohta, johon asetus perustuu,
                        sekä voimassaoloaika ja säätämisen päivämäärä. Lisäksi asetuksesta on
                        käytävä ilmi asetuksen antaja.</p>
                    <h3 id="esitykset">2 § - Esitykset</h3>
                    <p>Hallituksen esitykset (HE) valmistellaan laki- tai
                        talousarvioesityksiksi valtioneuvoston toimesta sen toimituskunnissa tai
                        ministeriöissä.</p>
                    <p>Hallituksen esityksissä on viitattava pöytäkirjoihin, joiden
                        perusteella esitysten valmistelu on tehty. Hallituksen esitykset
                        annetaan aina valtioneuvoston nimissä.</p>
                    <h2 id="työjärjestys">2 Työjärjestys</h2>
                    <h3 id="yleisistunto">3 § - Yleisistunto</h3>
                    <p>Hallitus kokoontuu yleisistunnossa kerran viikossa. Yleisistunnon
                        puhetta johtaa presidentti tai pääministeri ja yleisistunnossa sovitaan
                        hallituksen työjärjestyksestä, jonka perusteella hallituksen työskentely
                        aikataulutetaan yhteen eduskunnan istuntojärjestyksen kanssa.</p>
                    <p>Yleisistunto on täysivaltainen, kun pääministeri ja presidentti ovat
                        yhdessä paikalla, tai kun pääministeri ja vähintään puolet muista
                        ministereistä ovat paikalla.</p>
                    <p>Yleisistunnossa päätetyt asiat tulee kirjata pöytäkirjaan, josta käy
                        ilmi istunnon ajankohta, läsnäolleet hallituksen jäsenet ja käsitellyt
                        asiat.</p>
                    <p>Yleisistunnossa tehdyt päätökset ja sen pöytäkirja ovat sitovia ja
                        velvoittavia, kun</p>
                    <ol type="1">
                        <li>
                            <p>yleisistunto on ollut täysivaltainen ja</p>
                        </li>
                        <li>
                            <p>yleisistunto on ollut yksimielinen.</p>
                        </li>
                    </ol>
                    <p>Mikäli yleisistunnossa ei saavuteta yksimielisyyttä, voidaan
                        päätettävästä asiasta äänestää tasavallan presidentin aloitteesta
                        yksinkertaisen enemmistön periaatteella.</p>
                    <h3 id="työjärjestys-1">4 § - Työjärjestys</h3>
                    <p>Hallituksen aikataulu perustuu työjärjestykseen, joka laaditaan
                        yleisistunnossa. Työjärjestystä laadittaessa on kuultava eduskunnan
                        puhemiestä.</p>
                    <p>Hallituksen työjärjestys ei saa olla esteenä pääministerin tai hänen
                        sijaisensa läsnäololle eduskunnan kyselytunnilla.</p>
                    <p>Hallituksen työjärjestyksessä voidaan myöntää lomaa korkeintaan kaksi
                        kuukautta vuodessa valtioneuvoston jäsenille. Presidentille ei voida
                        myöntää lomaa samassa työjärjestyksessä, jos presidentille myönnettävä
                        loma on päällekkäinen pääministerin loman kanssa.</p>
                    <h2 id="ministeriöt">3 Ministeriöt</h2>
                    <h3 id="valtiovarainministeriö">5 § - Valtiovarainministeriö</h3>
                    <p>Valtiovarainministeriö on perustuslain edellyttämä pysyvä ministeriö,
                        joka vastaa valtion talousarvioesityksestä, verotuksesta, lainanotosta
                        ja muista valtion taloudenhoitoon liittyvistä asioista.</p>
                    <p>Valtiovarainministeriötä johtaa valtiovarainministeri. Ministeriön
                        hallintoa ja kirjanpitoa hoitaa tehtävään nimitetty osastopäällikkö, ja
                        valtiovarainministerin avustajaksi nimitetään valtiosihteeri.</p>
                    <p>Ministeriö jakautuu osastoihin, joita ovat budjetti-, vero-, velka-
                        ja kansantalousosasto. Jokaisen osaston johtajaksi nimitetään
                        osastopäällikkö. Osastojen täytettävät virat, niiden palkkaus ja
                        tehtävät päätetään hallituksen yleisistunnossa.</p>
                    <h3 id="ulkoministeriö">6 § - Ulkoministeriö</h3>
                    <p>Ulkoministeriö on perustuslain edellyttämä pysyvä ministeriö, joka
                        vastaa kansainvälisistä diplomaattisista suhteista yhdessä tasavallan
                        presidentin kanssa, sekä kansainvälisistä kauppasuhteista
                        itsenäisesti.</p>
                    <p>Ulkoministeriötä johtaa ulkoministeri. Ministeriön hallintoa ja
                        kirjanpitoa hoitaa tehtävään nimitetty osastopäällikkö, ja
                        ulkoministerin avustajaksi nimitetään valtiosihteeri.</p>
                    <p>Ministeriö jakautuu osastoihin, joita ovat diplomatia-, kauppasuhde-
                        ja edustusosasto. Jokaisen osaston johtajaksi nimitetään
                        osastopäällikkö. Osastojen täytettävät virat, niiden palkkaus ja
                        tehtävät päätetään hallituksen yleisistunnossa.</p>
                    <h3 id="sisäministeriö">7 § - Sisäministeriö</h3>
                    <p>Sisäministeriö on perustuslain edellyttämä pysyvä ministeriö, joka
                        vastaa kansallisesta turvallisuudesta, yleisestä järjestyksestä ja
                        maahanmuuttoon liittyvistä asioista.</p>
                    <p>Sisäministeriötä johtaa sisäministeri. Ministeriön hallintoa ja
                        kirjanpitoa hoitaa tehtävään nimitetty osastopäällikkö, ja
                        sisäministerin avustajaksi nimitetään valtiosihteeri.</p>
                    <p>Ministeriö jakaantuu osastoihin, joita ovat poliisi-, pelastus-,
                        rajavalvonta-, maahanmuutto- ja turvallisuusosasto. Jokaisen osaston
                        johtajaksi nimitetään osastopäällikkö. Osastojen täytettävät virat,
                        niiden palkkaus ja tehtävät päätetään hallituksen yleisistunnossa.</p>
                    <h3 id="oikeusministeriö">8 § - Oikeusministeriö</h3>
                    <p>Oikeusministeriö on perustuslain edellyttämä pysyvä ministeriö, joka
                        vastaa oikeusjärjestyksen ja oikeusturvan toteutumisesta, demokratian
                        kehityksestä, kansalaisten perusoikeuksista ja aluehallinnon
                        ohjauksesta.</p>
                    <p>Oikeusministeriötä johtaa oikeusministeri. Ministeriön hallintoa ja
                        kirjanpitoa hoitaa tehtävään nimitetty osastopäällikkö, ja
                        oikeusministerin avustajaksi nimitetään valtiosihteeri.</p>
                    <p>Ministeriö jakautuu osastoihin, joita ovat julkisoikeus-,
                        rikosoikeus-, demokratia- ja alueohjausosasto. Jokaisen osaston
                        johtajaksi nimitetään osastopäällikkö. Osastojen täytettävät virat,
                        niiden palkkaus ja tehtävät päätetään hallituksen yleisistunnossa.</p>
                    <h3 id="puolustusministeriö">9 § - Puolustusministeriö</h3>
                    <p>Puolustusministeriö on perustuslain edellyttämä pysyvä ministeriö,
                        joka vastaa maanpuolustuksesta ja asevelvollisuuden toteutumisesta.</p>
                    <p>Puolustusministeriötä johtaa puolustusministeri. Ministeriön
                        hallintoa ja kirjanpitoa hoitaa tehtävään nimitetty osastopäällikkö, ja
                        puolustusministerin avustajaksi nimitetään valtiosihteeri.</p>
                    <p>Puolustusministeriö jakautuu osastoihin, joita ovat aselaji-,
                        asevelvollisuus- ja hankintaosasto. Jokaisen osaston johtajaksi
                        nimitetään osastopäällikkö. Osastojen täytettävät virat, niiden palkkaus
                        ja tehtävät päätetään hallituksen yleisistunnossa.</p>
                    <p>Puolustusministeriön alaisuudessa toimivat puolustusvoimat, joista
                        säädetään erikseen lailla.</p>
                    <h3 id="sosiaali--ja-terveysministeriö">10 § - Sosiaali- ja
                        terveysministeriö</h3>
                    <p>Sosiaali- ja terveysministeriö on erityinen ministeriö, joka vastaa
                        julkisista sosiaali- ja terveyspalveluista.</p>
                    <p>Sosiaali- ja terveysministeriötä johtaa palveluministeri. Ministeriön
                        hallintoa ja kirjanpitoa hoitaa tehtävään nimitetty osastopäällikkö, ja
                        palveluministerin avustajaksi nimitetään valtiosihteeri.</p>
                    <p>Sosiaali- ja terveysministeriö jakautuu osastoihin, joita ovat
                        sosiaaliturva-, kansanterveys- ja sosiaalipalveluosasto. Jokaisen
                        osaston johtajaksi nimitetään osastopäällikkö. Osastojen täytettävät
                        virat, niiden palkkaus ja tehtävät päätetään hallituksen
                        yleisistunnossa.</p>
                    <h3 id="koulutusministeriö">11 § - Koulutusministeriö</h3>
                    <p>Koulutusministeriö on erityinen ministeriö, joka vastaa
                        perusopetuksesta, akateemisen opetuksen ohjauksesta, yleissivistyksestä
                        ja tieteellisestä kehityksestä.</p>
                    <p>Koulutusministeriötä johtaa koulutusministeri. Ministeriön hallintoa
                        ja kirjanpitoa hoitaa tehtävään nimitetty osastopäällikkö, ja
                        koulutusministerin avustajaksi nimitetään valtiosihteeri.</p>
                    <p>Koulutusministeriö jakautuu osastoihin, joita ovat perusopetus-,
                        korkeakoulu- ja kehitysosasto. Jokaisen osaston johtajaksi nimitetään
                        osastopäällikkö. Osastojen täytettävät virat, niiden palkkaus ja
                        tehtävät päätetään hallituksen yleisistunnossa.</p>
                    <h3 id="elinkeinoministeriö">12 § - Elinkeinoministeriö</h3>
                    <p>Elinkeinoministeriö on erityinen ministeriö, joka vastaa
                        elinkeinoelämän kehityksestä, työlainsäädännön toteutumisesta,
                        työttömyyden hoitamisesta ja kansallisten työehtosopimusten
                        ohjauksesta.</p>
                    <p>Elinkeinoministeriötä johtaa elinkeinoministeri. Ministeriön
                        hallintoa ja kirjanpitoa hoitaa tehtävään nimitetty osastopäällikkö, ja
                        elinkeinoministerin avustajaksi nimitetään valtiosihteeri.</p>
                    <p>Elinkeinoministeriö jakautuu osastoihin, joita ovat työ-,
                        yritystoiminta- ja neuvotteluosasto. Jokaisen osaston johtajaksi
                        nimitetään osastopäällikkö. Osastojen täytettävät virat, niiden palkkaus
                        ja tehtävät päätetään hallituksen yleisistunnossa.</p>
                    <h3 id="ympäristöministeriö">13 § - Ympäristöministeriö</h3>
                    <p>Ympäristöministeriö on erityinen ministeriö, joka vastaa rakennusalan
                        ohjauksesta, ympäristönsuojelusta, työsuojelusta, liikennelainsäädännön
                        toteutumisesta ja tietoliikenteestä.</p>
                    <p>Ympäristöministeriötä johtavat yhdessä ympäristöministeri ja
                        liikenneministeri. Ministeriön hallintoa ja kirjanpitoa hoitaa tehtävään
                        nimitetty osastopäällikkö, ja ministerien avustajiksi nimitetään
                        valtiosihteerit.</p>
                    <p>Ympäristöministeriö jakautuu osastoihin, joita ovat
                        ympäristönsuojelu-, infrastruktuuri- ja liikenneosasto. Jokaisen osaston
                        johtajaksi nimitetään osastopäällikkö. Osastojen täytettävät virat,
                        niiden palkkaus ja tehtävät päätetään hallituksen yleisistunnossa.</p>
                    <h2 id="hallituksen-jäsenet">4 Hallituksen jäsenet</h2>
                    <h3 id="pysyvät-ministerit">14 § - Pysyvät ministerit</h3>
                    <p>Pysyviä valtioneuvoston jäseniä ovat:</p>
                    <ol type="1">
                        <li>
                            <p>pääministeri</p>
                        </li>
                        <li>
                            <p>valtiovarainministeri</p>
                        </li>
                        <li>
                            <p>ulkoministeri</p>
                        </li>
                        <li>
                            <p>sisäministeri</p>
                        </li>
                        <li>
                            <p>oikeusministeri</p>
                        </li>
                        <li>
                            <p>puolustusministeri</p>
                        </li>
                    </ol>
                    <h3 id="erityiset-ministerit">15 § - Erityiset ministerit</h3>
                    <p>Erityisiä valtioneuvoston jäseniä ovat:</p>
                    <ol type="1">
                        <li>
                            <p>palveluministeri</p>
                        </li>
                        <li>
                            <p>koulutusministeri</p>
                        </li>
                        <li>
                            <p>elinkeinoministeri</p>
                        </li>
                        <li>
                            <p>ympäristöministeri</p>
                        </li>
                        <li>
                            <p>liikenneministeri</p>
                        </li>
                    </ol>
                    <h3 id="presidentti">16 § - Presidentti</h3>
                    <p>Tasavallan presidentti on perustuslain mukaisesti hallituksen jäsen
                        ja oikeutettu osallistumaan kaikkiin hallituksen yleisistuntoihin sekä
                        niiden toimituskuntien istuntoihin, joiden jäsen hän on.</p>
                    <h3 id="valtiosihteerit">17 § - Valtiosihteerit</h3>
                    <p>Ministerien avustajiksi nimitetyt valtiosihteerit voivat tasavallan
                        presidentin luvalla toimia väliaikaisesti hallituksen äänivaltaisina
                        jäseninä heidän edustamansa ministerin ollessa estynyt.</p>
                    <h2 id="toimituskunnat">5 Toimituskunnat</h2>
                    <h3 id="toimituskuntien-periaate">18 § - Toimituskuntien periaate</h3>
                    <p>Toimituskunnat koostuvat yksittäisistä hallituksen jäsenistä ja
                        vastaavat hallituksen yleisistä linjoista ja periaatteista
                        vastuualueellaan.</p>
                    <p>Toimituskunnissa voidaan viimeistellä tai saatta muuten valmiiksi
                        ministeriöissä valmisteltuja hallituksen esityksiä, sekä vaikuttaa
                        esityksien sisältöön ennen pääkäsittelyä hallituksen
                        yleisistunnossa.</p>
                    <p>Toimituskunnat saavat valtuutuksensa ja tehtävänsä hallituksen
                        yleisistunnolta. Toimituskuntien päätökset kirjataan pöytäkirjaan, jota
                        voidaan käyttää esityksenä sellaisenaan hallituksen yleisistunnossa.</p>
                    <h3 id="ulko--ja-turvallisuuspoliittinen-toimituskunta">19 § - Ulko- ja
                        turvallisuuspoliittinen toimituskunta</h3>
                    <p>Ulko- ja turvallisuuspoliittiseen toimituskuntaan kuuluvat
                        pääministeri, tasavallan presidentti, ulkoministeri, sisäministeri ja
                        puolustusministeri. Toimituskunnan puheenjohtaja on presidentti.</p>
                    <p>Toimituskunnan tehtävänä on käsitellä ulko- ja
                        turvallisuuspolitiikkaan liittyviä tärkeitä asioita, sekä sisäisen
                        turvallisuuden asioita, kun ne liittyvät olennaiset ulko- tai
                        turvallisuuspolitiikkaan.</p>
                    <p>Toimituskunnasta käytetään lyhennettä UTTO.</p>
                    <h3 id="raha-asiain-toimituskunta">20 § - Raha-asiain toimituskunta</h3>
                    <p>Raha-asiain toimituskuntaan kuuluvat pääministeri,
                        valtiovarainministeri ja oikeusministeri. Toimituskunnan puheenjohtaja
                        on pääministeri.</p>
                    <p>Toimituskunnan tehtävänä on käsitellä valtion taloudenhoitoon,
                        valtionvelkaan ja talousarvioon liittyviä tärkeitä asioita.
                        Toimituskunnasta käytetään lyhennettä RATO.</p>
                    <h3 id="talouspoliittinen-toimituskunta">21 § - Talouspoliittinen
                        toimituskunta</h3>
                    <p>Talouspoliittiseen toimituskuntaan kuuluvat pääministeri,
                        valtiovarainministeri ja elinkeinoministeri, sekä vaihtuvana jäsenenä
                        muu ministeri, jonka hallinnonalaan käsiteltävä asia liittyy.</p>
                    <p>Toimituskunnan tehtävänä on käsitellä kansantalouteen,
                        kansainvälisiin kauppasuhteisiin, työelämään ja talouspoliittiseen
                        suunnitelmaan liittyviä tärkeitä asioita.</p>
                    <p>Toimituskunnasta käytetään lyhennettä TAPO.</p>
                    <h2 id="presidentinkanslia">6 Presidentinkanslia</h2>
                    <h3 id="tasavallan-presidentti">22 § - Tasavallan presidentti</h3>
                    <p>Tasavallan presidenttiin sovelletaan perustuslain säännöksiä.</p>
                    <h3 id="kanslia">23 § - Kanslia</h3>
                    <p>Tasavallan presidentti on presidentinkanslian johtaja. Kanslia hoitaa
                        ulkopolitiikkaa yhdessä ulkoministeriön kanssa.</p>
                    <p>Presidentin henkilökohtaisena sihteerinä ja esityksien valmistelijana
                        toimii apulaiskansleri. Apulaiskanslerin sijaisena ja kanslian
                        viestinnästä ja tiedotuksesta vastaavana luottamusmiehenä toimii
                        apulaisvarakansleri.</p>
                    <p>Kanslia jakautuu osastoihin, joita ovat ulkopoliittinen osasto,
                        viestintäosasto, valtiovierailuosasto ja virkahallinto-osasto. Jokaisen
                        osaston johtajaksi nimitetään osastopäällikkö. Osastojen täytettävät
                        virat, niiden palkkaus ja tehtävät päätetään hallituksen
                        yleisistunnossa.</p>
                    <h3 id="sijaistehtävät">24 § - Sijaistehtävät</h3>
                    <p>Tasavallan presidentin ollessa estynyt hänen kansliastaan voidaan
                        nimittää edustaja toimimaan hänen puolestaan hallituksen
                        toimituskunnissa ja ulkoministeriön toiminnassa.</p>
                    <h2 id="voimaantulo">7 Voimaantulo</h2>
                    <h3 id="voimaantulo-1">25 § - Voimaantulo</h3>
                    <p>Tämä laki tulee voimaan 1.1.2000 ja sitä sovelletaan seuraavalla
                        alkavalla hallituskaudella.</p>

                </div>
            </main>
            <aside class="content-aside">
                <div id="toc-placeholder"></div>
            </aside>
        </div>
        <footer class="footer-primary">
            Copyright &copy; Lexwest, 2024, <a href="https://codeberg.org/Nicodemus/pages">source code</a>
        </footer>
    </div>
</body>

</html>