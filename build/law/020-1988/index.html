<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Perintölaki (020-1988)</title>
    <link rel="stylesheet" href="/css/styles.css">
    <script src="/js/navbar.js" defer></script>
    <script src="/js/toc.js"></script>
    <script src="/js/toc-script.js" defer></script>
</head>

<body>
    <div class="container">
        <header class="header-primary">
            <h1><a href="/index.html">Lexwest</a></h1>
        </header>
        <nav class="navigation-primary" aria-label="Primary">
            <div id="navbar-placeholder"></div>

        </nav>
        <div class="content-container">
            <main class="content-main">
                <div class="law">
                    <h1 id="perintölaki">Perintölaki</h1>
                    <p>Westerosin tasavallan eduskunnan tahdosta</p>
                    <p>1.3.1988</p>
                    <p>020-1988</p>
                    <h2 id="yleiset-säännökset">1 Yleiset säännökset</h2>
                    <h3 id="perustuslaillinen-perusta">1 § - Perustuslaillinen perusta</h3>
                    <p>Tämä laki säädetään perustuslain 8 § nojalla turvaamaan ihmisten
                        oikeus perintöön. Lisäksi tässä laissa säädetään perinnöstä
                        maksettavasta verosta.</p>
                    <h3 id="poikkeukset">2 § - Poikkeukset</h3>
                    <p>Sopimusvapauden nojalla jokainen on oikeutettu tekemään testamentti,
                        jonka kohdalla tämän lain säännökset eivät päde, ellei erityisesti niin
                        ole mainittu. Testamenttia käytettäköön määräämään omaisuuden
                        perinnästä, ja se on oltava vähintään kahden todistajan vahvistama.</p>
                    <h2 id="perilliset">2 Perilliset</h2>
                    <h3 id="rintaperilliset">3 § - Rintaperilliset</h3>
                    <p>Rintaperillisiä ovat perittävän vainajan jälkeläiset suoraan
                        alenevassa polvessa. Perintöoikeus on samaisella tavalla periytyvää,
                        täten rintaperillisen menehdyttyä ovat hänen mahdolliset jälkeläisensä
                        oikeutettuja isovanhempansa perintöön.</p>
                    <p>Rintaperilliset ovat ensisijaisia perijöitä ja jakavat perinnön tasan
                        nimellisarvon mukaisesti.</p>
                    <h3 id="muut-perilliset">4 § - Muut perilliset</h3>
                    <p>Rintaperillisten puutteessa vainajan perivät hänen sisaruksensa, ja
                        heidän puutteessaan vainajan vanhemmat. Vainajan vanhempienkin
                        puutteessa hänet perivät hänen vanhempiensa sisarukset.</p>
                    <p>Testamentissa nimetyt perivät tahot ovat rintaperillisiin verrattavia
                        perillisiä, ellei testamentissa toisin sanota.</p>
                    <p>Testamentin ja sukulaisperijöiden puutteessa vainajan omaisuuden
                        perii valtio.</p>
                    <h3 id="rajoitukset">5 § - Rajoitukset</h3>
                    <p>Mahdollisesta testamentista huolimatta rintaperillisille kuuluu
                        yhdessä puolet vainajan omaisuudesta, eli lakiosa. Testamentti on täten
                        pätemätön tältä osin.</p>
                    <p>Vainajan leskelle kuuluu puolet vainajan omaisuudesta, ellei toisin
                        ole sovittu.</p>
                    <h2 id="kuolinpesä">3 Kuolinpesä</h2>
                    <h3 id="kuolinpesän-muodostuminen">6 § - Kuolinpesän muodostuminen</h3>
                    <p>Vainajan kuoltua hänen omaisuudestaan muodostetaan kuolinpesä, jonka
                        osakkaita ovat kaikki lailliset perintöön oikeutetut perilliset.</p>
                    <p>Mikäli kuolinpesään kuuluu irtainta tai muuta sellaista omaisuutta,
                        jonka arvoa ei voida välittömästi todeta, on tällaiselle omaisuudelle
                        tehtävä arvonmääritys sen nimellisarvon toteamiseksi.</p>
                    <p>Kuolinpesän osakkaiden on laadittava pesänjaon todentava asiakirja,
                        jossa on mainittava perittävä henkilö, hänen omaisuutensa arvo
                        kokonaisuudessaan ja eriteltynä, osakkaat ja osakkaille jaettava osa
                        omaisuudesta.</p>
                    <h3 id="kuolinpesän-loppuminen">7 § - Kuolinpesän loppuminen</h3>
                    <p>Osakkaiden allekirjoitettua pesänjaon todentavan asiakirjan, siitä
                        tulee sitova ja omaisuus jaetaan sen mukaisesti. Kuolinpesä lakkaa
                        olemasta omaisuuden tultua kokonaisuudessaan jaetuksi.</p>
                    <h3 id="pesänjaon-poikkeukset">8 § - Pesänjaon poikkeukset</h3>
                    <p>Kuolinpesän osakkaiden yksimielisellä päätöksellä voitakoon 6 §
                        toisen momentin vastaisesti myöntää sellainenkin omaisuus yhdelle
                        osakkaalle jaettavaksi, jonka nimellisarvoa ei ole todettu.</p>
                    <p>Kuolinpesää ei tule käsitellä oikeushenkilönä oikeudessa.</p>
                    <h2 id="perintövero">4 Perintövero</h2>
                    <h3 id="rintaperillisten-vero">9 § - Rintaperillisten vero</h3>
                    <p>Rintaperillisten on maksettava 5,00% veroa siitä omaisuudesta, jonka
                        he rintaperillisinä perivät.</p>
                    <h3 id="muu-perintövero">10 § - Muu perintövero</h3>
                    <p>Rintaperillisiin kuulumattomien perillisten on maksettava 8,50% veroa
                        saamastaan perinnöstä.</p>
                    <h2 id="voimaantulosäännökset">5 Voimaantulosäännökset</h2>
                    <h3 id="voimaantulo">11 § - Voimaantulo</h3>
                    <p>Tämä laki astuu voimaan tasavallan presidentin päätöksellä 1.6.1988.
                        Lakia sovellettakoon siitä hetkestä lähtien.</p>
                    <p>Perintöasiat, joiden käsittely on alkanut ennen lain voimaantuloa,
                        käsitellään loppuun vanhan Kuninkaallisen asetuksen perinnöstä
                        perusteella.</p>
                    <h3 id="kumoutuvat-säädökset">12 § - Kumoutuvat säädökset</h3>
                    <p>Tämä laki kumoaa seuraavat säädökset:</p>
                    <ul>
                        <li>
                            <p>Kuninkaallinen asetus perinnöstä</p>
                        </li>
                        <li>
                            <p>Laki valtiolle kuuluvasta yksityisestä omaisuudesta</p>
                        </li>
                        <li>
                            <p>Perintœcaari</p>
                        </li>
                    </ul>
                </div>
            </main>
            <aside class="content-aside">
                <div id="toc-placeholder"></div>
            </aside>
        </div>
        <footer class="footer-primary">
            Copyright &copy; Lexwest, 2024, <a href="https://codeberg.org/Nicodemus/pages">source code</a>
        </footer>
    </div>
</body>

</html>