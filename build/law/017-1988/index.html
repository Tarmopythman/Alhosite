<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Perustuslaki (017-1988)</title>
    <link rel="stylesheet" href="/css/styles.css">
    <script src="/js/navbar.js" defer></script>
    <script src="/js/toc.js"></script>
    <script src="/js/toc-script.js" defer></script>
</head>

<body>
    <div class="container">
        <header class="header-primary">
            <h1><a href="/index.html">Lexwest</a></h1>
        </header>
        <nav class="navigation-primary" aria-label="Primary">
            <div id="navbar-placeholder"></div>

        </nav>
        <div class="content-container">
            <main class="content-main">
                <div class="law">
                    <h1 id="perustuslaki">Perustuslaki</h1>
                    <p>Westerosin tasavallan eduskunnan tahdosta.</p>
                    <p>1.2.1988</p>
                    <p>017-1988</p>
                    <h2 id="westerosin-tasavalta">Westerosin tasavalta</h2>
                    <h3 id="valtakunnan-nimi-ja-tunnukset">1 § - Valtakunnan nimi ja
                        tunnukset</h3>
                    <p>Valtakunta tunnettakoon nimellä Westerosin tasavalta, ja siihen
                        voitakoon viitata lyhyemmin vain Westerosina tai tasavaltana.
                        Kansainvälisenä kirjainlyhenteenä käytettäköön WER.</p>
                    <p>Tasavallan lippu on muodoltaan suorakulmainen ja jaettu kolmeen
                        päällekkäiseen värialueeseen, jotka ovat ylhäältä alaspäin lueteltuina
                        musta, keltainen ja vihreä. Tasavallan vaakuna on punainen kilpi,
                        kultaisella sisäreunuksella, keskellä musta linna.</p>
                    <p>Tasavallan kansallislaulu on Läänimme. Tasavallan virallisia kieliä
                        ovat suomen ja ruotsin kielet. Yleisenä virkakielenä käytettäköön
                        suomea.</p>
                    <h3 id="kansalaisuus">2 § - Kansalaisuus</h3>
                    <p>Tasavallan kansalaisia ovat kaikki sen alueella syntyneet, tai
                        sellaiset luonnolliset henkilöt, joiden toinen vanhempi on tasavallan
                        kansalainen.</p>
                    <p>Kansalaisuuden voi saada hakemuksesta ja tuomioistuimen päätöksellä
                        ulkomainen luonnollinen henkilö, joka osaa toista tasavallan
                        virallisista kielistä, ja joka on asunut tasavallan alueella
                        oleskeluluvan saaneena vähintään kymmenen vuotta.</p>
                    <h3 id="valtakunnan-rajat">3 § - Valtakunnan rajat</h3>
                    <p>Valtakunnan alueen muodostavat entiset Lännenmaan, Lakeuden,
                        Jokimaan, Myrskymaiden ja Kruununmaiden kuningaskunnat, joiden suora
                        valtiollinen seuraaja tasavalta on.</p>
                    <p>Tasavallalla on oltava vähintään yksi raja-asema jokaista
                        naapurimaata kohden.</p>
                    <h3 id="kansalliset-periaatteet">4 § - Kansalliset periaatteet</h3>
                    <p>Tasavallan henki perustukoon demokratialle, vapaudelle,
                        yhdenvertaisuudelle ja vallan kolmijaon mukaisuudelle. Näitä
                        periaatteita noudatettakoon kaikissa laeissa ja asetuksissa, jotka
                        voimaan saatetaan.</p>
                    <h2 id="perus--ja-kansalaisoikeudet">2 Perus- ja kansalaisoikeudet</h2>
                    <h3 id="oikeus-elämään">5 § - Oikeus elämään</h3>
                    <p>Jokainen tasavallan alueella oleskeleva on oikeutettu oikeuteen
                        elämään. Tasavallan nimissä tai virantoimituksessa ei saa tuomita ketään
                        kuolemaan, teloittaa tai kiduttaa.</p>
                    <p>Jokainen on oikeutettu elämän fyysisiin perustarpeisiin, kuten
                        ravintoon, asuinpaikkaan, huolenpitoon ja henkilökohtaiseen
                        turvallisuuteen.</p>
                    <h3 id="oikeus-vapauteen">6 § - Oikeus vapauteen</h3>
                    <p>Jokainen on oikeutettu olemaan vapaa. Ketään ei saa mielivaltaisesti
                        tai ilman perustetta vangita, tahi muuten fyysistä liikkumavapautta
                        rajoittaa.</p>
                    <p>Jokainen on oikeutettu valitsemaan itse asuinpaikkansa ja työnsä,
                        ellei jotain tiettyä aluetta ole erikseen lailla rajoitettu vain
                        viranomaiskäyttöön tarkoitetuksi.</p>
                    <h3 id="oikeus-yksityisyyteen">7 § - Oikeus yksityisyyteen</h3>
                    <p>Jokainen on oikeutettu henkilökohtaiseen yksityisyyteen. Ihmisten
                        väliseen viestintään ei saa puuttua, eikä sitä saa udella tai muuten
                        urkkia. Valtiovalta saakoon vain erityisen painavissa
                        poikkeustapauksissa tarkastaa ja valvoa kansalaisten viestintää.</p>
                    <p>Toiselle ihmiselle osoitettua kirjettä älköön kukaan koskaan
                        avatko.</p>
                    <h3 id="omaisuudensuoja">8 § - Omaisuudensuoja</h3>
                    <p>Jokainen on oikeutettu henkilökohtaiseen omaisuuteen ja sen
                        ansaitsemiseen. Lasten on saatava periä vanhempiensa omaisuudesta lailla
                        määritelty osa.</p>
                    <p>Valtiovalta puuttukoon ihmisten omaisuuteen vain kyseessä olevia
                        ihmisiä hyödyttävällä tavalla.</p>
                    <h3 id="vaalioikeudet">9 § - Vaalioikeudet</h3>
                    <p>Jokainen tasavallan täysi-ikäinen kansalainen olkoon oikeutettu
                        äänestämään vaaleissa, joissa valitaan julkisia päättäjiä ja
                        virkamiehiä. Äänioikeus olkoon yleinen, yhtäläinen ja tasavertainen
                        kaikkien välillä. Täysi-ikäiseksi laskettakoon kahdeksantoista vuotta
                        täyttänyt, tai viimeistään vaalipäivänä kahdeksantoista vuotta täyttävä
                        kansalainen.</p>
                    <p>Äänioikeuden on toteuduttava asuinpaikasta riippumatta.</p>
                    <h3 id="yhteisölliset-oikeudet">10 § - Yhteisölliset oikeudet</h3>
                    <p>Ihmiset olkoon oikeutettuja kokoontumaan vapaasti ja julkisesti
                        ryhmänä, ja järjestäytymään ryhmänä haluamallaan tavalla. Jokaisella
                        olkoon oikeus myös järjestää itse tilaisuuksia, joihin muut voivat
                        vapaasti osallistua.</p>
                    <p>Jokaisella olkoon oikeus perustaa yhdistys ilman erityistä
                        lupahakemusjärjestelyä. Ketään älköön pakotettako olemaan yhdistyksen
                        jäsen.</p>
                    <h3 id="oikeus-tasa-arvoon">11 § - Oikeus tasa-arvoon</h3>
                    <p>Kaikki ihmiset ovat yhdenvertaisia lain edessä. Ketään ei saa ilman
                        hyväksyttävää perustetta asettaa eri asemaan sukupuolen, iän, alkuperän,
                        kielen, uskonnon, vakaumuksen, mielipiteen, terveydentilan, vammaisuuden
                        tai muun henkilöön liittyvän syyn perusteella.</p>
                    <p>Valtiovallan tulee yhteiskunnan järjestäytyneenä edustajana pyrkiä
                        takaamaan kaikille tasavallan alueella oleskeleville ihmisille
                        mahdollisuuksien tasa-arvo.</p>
                    <p>Positiivinen erityiskohtelu sallittakoon erityisin perustein lailla
                        säätämällä.</p>
                    <h3 id="oikeus-toimeentuloon">12 § - Oikeus toimeentuloon</h3>
                    <p>Jokainen olkoon oikeutettu riittävään toimeentuloon saadakseen elämän
                        fyysiset edellytykset tyydytetyiksi. Valtiovallan on viimesijassa
                        taattava ihmisten toimeentulo, kun heidän omat kykynsä eivät siihen
                        riitä, tai kun heiltä on mahdollisuus siihen muuten evätty.</p>
                    <h3 id="oikeus-sivistykseen">13 § - Oikeus sivistykseen</h3>
                    <p>Jokainen on oikeutettu saamaan riittävä sivistys ja koulutus
                        toimiakseen kaikissa eri töissä ja tehtävissä. Valtiovallan järjestämät
                        virat, joissa vaaditaan tiettyä koulutusta, on järjestettävä siten, että
                        vaadittuun koulutukseen voi kuka tahansa koulutuksen kautta päästä.</p>
                    <p>Jokainen olkoon seitsemän vuoden iästä kuudentoista vuoden ikään asti
                        oppivelvollinen. Oppivelvollisten alaikäisten huoltajien on
                        huolehdittava siitä, että heidän huollettavansa pääsevät osallistumaan
                        koulutukseen.</p>
                    <h2 id="lainsäädäntövalta">3 Lainsäädäntövalta</h2>
                    <h3 id="eduskunta">14 § - Eduskunta</h3>
                    <p>Tasavallan kansalaisia edustaa vaaleilla kolmen vuoden välein
                        valittava eduskunta, joka koostuu viidestäkymmenestä kansanedustajasta.
                        Eduskunta kokoontuu viiden kuukauden mittaisilla kevät- ja syyskausilla,
                        joiden välissä ovat kuukauden mittaiset vapaakuukaudet. Eduskunta on
                        tasavallan ylin hallinnollinen ja päättävä elin.</p>
                    <p>Kansanedustajat voivat joko yksin tai yhdessä muodostaa
                        eduskuntaryhmiä. Saman puolueen listalta valitut kansanedustajat
                        muodostakoon yhdessä puoluettaan vastaavan eduskuntaryhmän, ellei
                        eduskunnan istuntojärjestyksessä toisin säädetä.</p>
                    <p>Eduskuntaa johtaa eduskunnan keskuudestaan valitsema puhemies, ja
                        hänen ollessa estynyt, ensimmäinen ja toinen varapuhemies. Eduskunta
                        kokoontukoon täysistunnoissa vähintään kerran viikossa kevät- ja
                        syyskausilla puhemiehen johtamana. Jokainen kansanedustaja on oikeutettu
                        puheenvuoroon, jonka myöntää puhemies hakemusjärjestyksessä.</p>
                    <p>Eduskunnalla on yksinoikeus säätää tasavallan lait, jotka ovat
                        yhteiskuntaa säänteleviä ja pakottavia säädöksiä. Lait hyväksyttäköön
                        yksinkertaisen enemmistön perusteella, ja tasatilanteen koittaessa
                        puhemies päättäköön tuloksen.</p>
                    <p>Puhemies olkoon oikeutettu asianmukaiseen palkkioon, josta säädetään
                        lailla. Puhemiehen palkkion on vastattava tasavallan presidentille
                        myönnettävää palkkiota. Kansanedustajat olkoon oikeutettuja vastaavalla
                        tavalla asianmukaiseen palkkioon, joka ei saa ylittää määrältään
                        puhemiehelle myönnettävää palkkiota. Puhemiehenä toimiva kansanedustaja
                        saakoon vain puolet kansanedustajan palkkiosta.</p>
                    <p>Kansanedustajan, puhemiehen ja varapuhemiesten tehtävät olkoon
                        luottamus- eikä virkatoimia. Heitä älköön koskaan saatettako vastuuseen
                        esittämistään puheista tai mielipiteistä. Kuitenkin kansanedustajien
                        olkoon hyväksi katsoa edustavansa kaikkia kansalaisia, eikä vain
                        äänestäjiään.</p>
                    <h3 id="lain-säätäminen">15 § - Lain säätäminen</h3>
                    <p>Laki säädettäköön aina lakiesityksen perusteella. Lakiesityksen voi
                        tehdä tasavallan presidentti, yksittäinen kansanedustaja, valtioneuvosto
                        tai yksittäinen kansalainen. Yksittäisen kansalaisen tekemän
                        lakiesityksen on saatava vähintään sata allekirjoitusta muilta
                        kansalaisilta tullakseen eduskunnan käsittelyyn.</p>
                    <p>Eduskunnan istuntojärjestyksen toimituskunta päättää, mikä valiokunta
                        saa ensisijaisesti lakiesityksen käsitellä. Valiokunnan on toimitettava
                        eduskunnalle mietintö lakiesityksestä toimituskunnan ilmoittamaan
                        määräaikaan mennessä. Kansanedustajille on taattava mahdollisuus käydä
                        lähetekeskustelu mietinnön sisällöstä, ennen kuin se annetaan
                        perustuslakivaliokunnalle käsiteltäväksi.</p>
                    <p>Perustuslakivaliokunnan on tehtävä lopullinen toimeenpanokelpoinen
                        lakiesitys ensisijaisen valiokunnan mietinnön ja kansanedustajien käymän
                        lähetekeskustelun pohjalta. Esitys on annettava eduskunnan
                        käsiteltäväksi täysistunnossa istuntojärjestyksen toimituskunnan
                        ilmoittamaan määräaikaan mennessä.</p>
                    <p>Mikäli eduskunta hyväksyy lopullisen lakiesityksen, astuu se voimaan
                        lakina seuraavana päivänä presidentin allekirjoittamana, ellei laissa
                        ole muuta voimaantulosta säädetty. Lakia voidaan toimeenpanevasti
                        tarkentaa asetuksilla ilman eduskunnan erillistä hyväksyntää
                        valtioneuvoston toimesta.</p>
                    <p>Kaikkien lakien ja asetusten on oltava julkisesti saatavilla ja
                        nähtävänä. Lait ja asetukset julkaistakoon kansallisessa
                        säädöskokoelmassa eduskunnan toimesta viimeistään niiden voimaantuloa
                        seuraavana päivänä.</p>
                    <h3 id="istuntojärjestyksen-toimituskunta">16 § - Istuntojärjestyksen
                        toimituskunta</h3>
                    <p>Eduskunnan puhemies, varapuhemiehet ja eduskuntaryhmien
                        puheenjohtajat muodostavat istuntojärjestyksen toimituskunnan, joka
                        laatii päätöksen kansanedustajien istumapaikoista eduskunnassa ja
                        esitykset eduskunnan aikatauluista. Puhemies ja varapuhemiehet ovat
                        ainoita oikeutettuja tekemään päätöksiä aikatauluista, mutta
                        eduskuntaryhmien puheenjohtajille on taattava tilaisuus tulla
                        kuulluksi.</p>
                    <p>Eduskunnan istuntojärjestyksessä kuuluu määritellä eduskunnan
                        vuosikalenteri, ylimmän valtiovallan luottamustoimien palkkiot,
                        valiokuntien työlistat ja eduskunnan istumajärjestys. Istuntojärjestystä
                        täytyy voida muuttaa ja päivittää kuluvan vuoden aikana, eikä sille
                        täten aseteta varsinaista aikarajaa.</p>
                    <p>Eduskunnasta ja sen istuntojärjestyksestä säädettäköön erikseen
                        lailla.</p>
                    <h3 id="valiokunnat">17 § - Valiokunnat</h3>
                    <p>Eduskunta jakaantuu valiokuntiin, jotka käsittelevät
                        erikoistumisaluettaan vastaavat lakiesitykset. Pääministeri ja
                        ministerit eivät voi kuulua valiokuntiin. Valiokuntien paikat on
                        jaettava eduskuntaryhmien kesken suhteessa ryhmien kansanedustajiin.
                        Valiokuntien puheenjohtajuudet valitaan järjestyksessä, suurimman
                        eduskuntaryhmän saadessa valita ensimmäisen haluamansa
                        puheenjohtajuuden, ja järjestyksen edetessä kohti pienintä
                        eduskuntaryhmää. Kuitenkin puheenjohtajuuden voi saada vain sellainen
                        eduskuntaryhmä, johon kuuluu vähintään yksi kymmenesosa kaikista
                        kansanedustajista.</p>
                    <p>Pysyviä valiokuntia ovat perustuslakivaliokunta, kansainvälinen
                        valiokunta, talousvaliokunta, kansalaisvaliokunta, oikeusvaliokunta,
                        järjestysvaliokunta ja puolustusvaliokunta. Eduskunnan puhemies ei voi
                        toimia valiokuntien jäsenenä tai puheenjohtajana.</p>
                    <p>Perustuslakivaliokunta tarkastaa kaikki lait perustuslaillisen
                        yhteensopivuuden ja yleisen hyvän lainopillisen tavan varalta. Lisäksi
                        valiokunta käsittelee kaikki perustuslain muuttamista koskevat
                        lakiesitykset. Kansainvälinen valiokunta käsittelee diplomatiaa,
                        ulkopolitiikkaa ja kansainvälisiä suhteita koskevat asiat.
                        Talousvaliokunta käsittelee kansan- ja valtiontaloutta koskevat asiat.
                        Kansalaisvaliokunta käsittelee yleiset sosiaaliset, sivistykselliset ja
                        terveyteen liittyvät asiat. Oikeusvaliokunta käsittelee
                        rikosoikeudelliset ja tuomioistuimiin liittyvät asiat.
                        Järjestysvaliokunta käsittelee turvallisuuteen ja yleiseen järjestykseen
                        liittyvät asiat. Puolustusvaliokunta käsittelee maanpuolustukseen ja
                        poikkeustiloihin liittyvät asiat.</p>
                    <h2 id="hallitusvalta">4 Hallitusvalta</h2>
                    <h3 id="presidentti">18 § - Presidentti</h3>
                    <p>Valtakunnan valtionpäämiehenä toimii tasavallan presidentti, joka
                        valittakoon neljän vuoden välein suoralla kansanvaalilla. Presidentin
                        poliittisena ja hallinnollisena avustajana toimii presidentinkanslia,
                        josta säädettäköön erikseen lailla.</p>
                    <p>Presidentti on oikeutettu virka-asuntoon, virka-autoon, virka-auton
                        kuljettajaan sekä asianmukaiseen palkkioon palveluksestaan. Presidentin
                        tehtävä olkoon luottamus- eikä virkatoimi.</p>
                    <p>Presidentti toimii tasavallan hallituksen puheenjohtajana.
                        Hallituksella on yksinoikeus käyttää hallitusvaltaa tasavallassa.
                        Puheenjohtajana presidentin on pyrittävä puolueettomuuteen ja yhteiseen
                        johtamiseen hallituksessa. Hallitus tehköön päätöksensä
                        äänestämällä.</p>
                    <p>Presidentillä on veto-oikeus viivästyttää eduskunnan säätämän lain
                        voimaantuloa korkeintaan vuodella ilmoitetusta voimaantulopäivämäärästä.
                        Eduskunta voi ohittaa presidentin veto-oikeuden kahden kolmasosan
                        määräenemmistöllä.</p>
                    <p>Presidentistä ja presidentinkansliasta säädettäköön erikseen
                        lailla.</p>
                    <h3 id="valtioneuvosto">19 § - Valtioneuvosto</h3>
                    <p>Hallitusvaltaa käytettäköön valtioneuvoston toimesta, jonka
                        johtajaksi nimitetään pääministeri. Valtioneuvosto jakaantukoon
                        ministeriöihin ja toimituskuntiin, jotka vastaavat omista erityisistä
                        toimialueistaan ja niiden kautta välittyvästä virkavallasta.</p>
                    <p>Ministeriöt voivat hallituksen päätöksellä perustaa virastoja, joiden
                        kautta valtio- ja virkavaltaa yksinomaisesti ja laillisesti käytetään.
                        Pysyviä ministeriöitä ovat valtiovarain-, ulko-, sisä-, oikeus- ja
                        puolustusministeriöt, ja niiden johtajia ovat vastaavat ministerit.
                        Pääministerille ei nimitetä omaa ministeriötä, vaan hän vastaa yksin
                        valtioneuvoston hallinnosta.</p>
                    <p>Valtioneuvoston jäsenille kuuluu asianmukainen palkkio tehtävistään,
                        jotka katsottakoon luottamus- eikä virkatoimeksi. Mikäli valtioneuvoston
                        jäsen on samanaikaisesti kansanedustaja, kuuluu hänelle kansanedustajan
                        palkkiosta vain puolet.</p>
                    <p>Valtioneuvoston hallinnosta ja organisaatiosta säädettäköön erikseen
                        lailla.</p>
                    <h3 id="pääministeri">20 § - Pääministeri</h3>
                    <p>Valtakunnan ylimpänä hallitusvaltaa käyttävänä valtiomiehenä
                        toimikoon valtioneuvoston pääministeri.</p>
                    <p>Pääministerin nimittää eduskunta, jonka luottamusta hänen on
                        nautittava, ja hänellä on yksinoikeus esittää eduskunnalle
                        nimitettäväksi muut valtioneuvoston jäsenet. Epäluottamusta
                        pääministeriä kohtaan voi esittää korkeintaan kerran kuukaudessa
                        välikysymyksen muodossa eduskuntaryhmä tai tasavallan presidentti.</p>
                    <p>Pääministeri on oikeutettu erottamaan toinen ministeri, mikäli on
                        painavia todisteita kyseisen ministerin kyvyttömyydestä hoitaa
                        luottamustoimeaan. Lisäksi ministerien luottamus olkoon sidottu
                        pääministerin luottamukseen, ja näin ollen on raukeava pääministerin
                        menettäessä eduskunnan luottamuksen.</p>
                    <p>Pääministeri on oikeutettu virka-asuntoon, virka-autoon, virka-auton
                        kuljettajaan sekä asianmukaiseen palkkioon palveluksestaan, mutta
                        palkkio älköön ylittäkö presidentille myönnettävää vastaavaa palkkiota.
                        Pääministerin tehtävä olkoon luottamus- eikä virkatoimi.</p>
                    <p>Pääministerin ollessa estynyt häntä edustakoon tasavallan
                        presidentti.</p>
                    <h3 id="asetukset">21 § - Asetukset</h3>
                    <p>Mikäli laissa ilmoitetaan, tai eduskunta on muuten hallituksen
                        valtuuttanut, on hallituksella oikeus käyttää hallitusvaltaa antamalla
                        lakeja tarkentavia asetuksia, jotka sitovat asianomaisia viranomaisia.
                        Valta antaa asetuksia olkoon ensisijaisesti valtioneuvostolla.</p>
                    <p>Tasavallan presidentti voi antaa asetuksen joko valtioneuvoston tai
                        eduskunnan hyväksynnällä. Mikäli laissa nimenomaisesti tarkoitetaan
                        jokin asetus presidentin annettavaksi, voi presidentti tällöin antaa
                        kyseisen asetuksen ilman erillistä hyväksyntää.</p>
                    <p>Eduskunnalla on oikeus kumota asetuksia.</p>
                    <h3 id="väliaikainen-toimituskunta">22 § - Väliaikainen
                        toimituskunta</h3>
                    <p>Pääministerin menettäessä eduskunnan luottamuksen tulee hänestä
                        varapääministeri ja hänen johtamastaan valtioneuvostosta tulee
                        toimitusministeriö. Uudet eduskuntavaalit on järjestettävä vähintään
                        kuukausi epäluottamusäänestyksen jälkeen.</p>
                    <p>Toimitusministeriö voi hoitaa vain pakollisia lainsäädännöllisiä
                        tehtäviä. Ensisijainen hallitusvalta kuuluu toimitusministeriön aikana
                        tasavallan presidentille, jolloin hänen antamansa asetukset eivät vaadi
                        erillistä hyväksyntää. Kaikki toimitusministeriön asetukset vaativat
                        eduskunnan hyväksynnän.</p>
                    <h3 id="laillisuusvalvonta">23 § - Laillisuusvalvonta</h3>
                    <p>Ylimmän valtiovallan luottamustoimia saakoon pitää jokainen yksilö
                        vain yhden kerrallaan, lukuunottamatta päällekkäisiä puhemiehen ja
                        kansanedustajan luottamustoimia, jotka voivat samanaikaisesti olla
                        yhdellä henkilöllä. Myös valtioneuvoston jäsenet saakoon pysyä
                        kansanedustajan tehtävissä, mutta heidän ei kuulu osallistua eduskunnan
                        tavanomaiseen työhön sen yleisistuntoja lukuunottamatta.</p>
                    <p>Eduskunnan, hallituksen ja tuomioistuinten toimien lainmukaisuutta
                        tarkastamaan nimitetään eduskunnan toimesta ja tasavallan presidentin
                        esityksestä oikeuskansleri. Hänen tehtävänsä on valtiollinen virka
                        valtioneuvoston jäsenenä, ja tehtävästä säädettäköön muiden valtion
                        virkojen ohella erikseen lailla.</p>
                    <h2 id="valtiontalous">5 Valtiontalous</h2>
                    <h3 id="valtion-talousarvio">24 § - Valtion talousarvio</h3>
                    <p>Valtion taloudenhoidosta päättää eduskunta vuosittain säädettävässä
                        talousarviossa, joka perustuu talousarvioesitykseen.
                        Valtiovarainministeriöllä on yksinoikeus esittää talousarvioesitys, joka
                        käsitellään tavanomaisen lakiesityksen edellyttämällä tavalla.
                        Kansanedustajille on taattava mahdollisuus esittää muutoksia
                        talousarvioon sen lähetekeskustelussa.</p>
                    <p>Valtion talousarviossa on mainittava eriteltyinä tulot ja menot,
                        niiden vertailu, valtionvelka sekä arvio kansan- ja valtiontalouden
                        kehityksestä. Lopullinen talousarvioesitys on toimitettava
                        kansanedustajille viimeistään viikkoa ennen täysistuntoa, jossa
                        esityksestä äänestetään, ja esitys on laadittava kokonaisuudessaan ennen
                        sitä vuotta, jolle se on tarkoitettu toimeenpantavaksi.</p>
                    <p>Valtiovarainministeriö voi esittää lisätalousarviota kesken
                        talousarviokauden, jos valtiontalous sitä vaatii. Lisätalousarvioesitys
                        käsitellään tavanomaisen lakiesityksen edellyttämällätavalla.</p>
                    <h3 id="verotus">25 § - Verotus</h3>
                    <p>Valtiolla on yksinoikeus kantaa veroja valtakunnassa. Kaikki oikeus-
                        ja luonnolliset henkilöt ovat verovelvollisia lain edellyttämällä
                        tavalla. Kaikkien verojen tulee perustua lakiin ja olla kohtuullisia
                        sekä suhteellisia.</p>
                    <p>Verotusta varten on perustettava verovirasto, jolla on viranomaisena
                        oikeus pakottavasti kerätä veroja. Verovirasto olkoon vastuussa
                        valtiovarainministeriölle. Valtiovarainvaliokunnalla tulee olla
                        mahdollisuus vaikuttaa viraston päätöksiin.</p>
                    <p>Valtion verotuksesta säädettäköön tarkemmin lailla.</p>
                    <h3 id="westerosin-pankki">26 § - Westerosin pankki</h3>
                    <p>Tasavallan talousalueen keskuspankkina toimii Westerosin pankki,
                        jolle on myönnettävä tarvittavat valtuudet säädellä rahoitus- ja
                        valuuttamarkkinoita. Pankille on myös myönnettävä valtuudet laskea
                        liikkeelle rahaa.</p>
                    <p>Pankkia johtamaan nimitetään tasavallan presidentin toimesta
                        kansallispankkiiri, sekä eduskunnan valtiovarainvaliokunnan ja
                        valtiovarainministeriön yhteisestä toimesta pankkivaltuusto, johon
                        kuuluu kolme valiokunnan ja kolme ministeriön nimittämää pankkiiria.
                        Kansallispankkiiri toimii valtuuston puheenjohtajana.</p>
                    <p>Westerosin pankista säädettäköön tarkemmin lailla.</p>
                    <h3 id="valtion-lainanotto">27 § - Valtion lainanotto</h3>
                    <p>Valtio voi ottaa lainaa rahoitusmarkkinoilta kattaakseen menojaan.
                        Lainan hakemista esitettäköön aina talousarvioesityksessä. Valtion
                        lainanotto tapahtukoon aina eduskunnan hyväksynnällä ja
                        valtiovarainministeriön toimesta.</p>
                    <p>Valtion ei tule koskaan ottaa suoraan lainaa tasavallan talousalueen
                        keskuspankilta.</p>
                    <p>Valtion lainanotosta säädettäköön tarkemmin lailla.</p>
                    <h2 id="tuomiovalta">6 Tuomiovalta</h2>
                    <h3 id="siviilioikeus">28 § - Siviilioikeus</h3>
                    <p>Yksityisoikeudellisia kiistoja, riitoja, haasteita ja ongelmia
                        ratkaisemaan perustetaan oikeuslaitos, jonka ylimpänä oikeusasteena ja
                        tuomiovaltaa käyttävänä elimenä on korkein oikeus (KKO). Korkeimman
                        oikeuden johtajiksi ja tuomiovaltaisiksi tuomareiksi nimitetään
                        tasavallan presidentin toimesta päätuomari ja kaksi varapäätuomaria.</p>
                    <p>Alimmaksi ja ensisijaiseksi oikeusasteeksi perustetaan alueoikeus
                        jokaista maakuntaa tai näistä yhdistettyä kihlakuntaa kohden. Jokaisen
                        alueoikeuden johtajiksi ja tuomiovaltaisiksi tuomareiksi nimitetään
                        lääninoikeuden toimesta aluetuomari ja kaksi vara-aluetuomaria.</p>
                    <p>Alueoikeuden ja korkeimman oikeuden väliin perustetaan lääninoikeus
                        jokaista lääniä tai näistä lääninoikeuden tarkoitusta varten yhdistettyä
                        aluetta kohden. Jokaisen lääninoikeuden johtajiksi ja tuomiovaltaisiksi
                        tuomareiksi nimitetään lääninherran toimesta läänintuomari ja kaksi
                        varaläänintuomaria.</p>
                    <p>Oikeuslaitoksesta säädettäköön erikseen lailla. Kaikille
                        oikeusprosesseihin osallistuville on taattava oikeus tehdä valitus
                        saamastaan ratkaisusta ylempään oikeusasteeseen.</p>
                    <h3 id="hallinto-oikeus">29 § - Hallinto-oikeus</h3>
                    <p>Viranhoitoon ja hallintoon liittyviä kiistoja, riitoja, valituksia,
                        haasteita ja ongelmia ratkaisemaan perustetaan hallinnollinen
                        oikeuslaitos, jonka alempana oikeusasteena toimii siivilioikeudellinen
                        lääninoikeus, ja ylempänä oikeusasteena toimii korkein hallinto-oikeus
                        (KHO).</p>
                    <p>Korkeimman hallinto-oikeuden johtajiksi ja tuomiovaltaisiksi
                        tuomareiksi nimitetään tasavallan presidentin toimesta ja
                        valtioneuvoston oikeuskanslerin esitykestä päähallintotuomari ja kaksi
                        varahallintotuomaria.</p>
                    <h3 id="syyttäjänlaitos">30 § - Syyttäjänlaitos</h3>
                    <p>Oikeuslaitos voikoon antaa lainvoimaisiksi tuomioiksi laskettavia
                        ratkaisuja vain vastaavan syyttäjän kirjaamista syytteistä. Tätä varten
                        perustetaan syyttäjänlaitos, joka koostuu alemmasta jokaista lääniä
                        kohden perustettavasta syyttäjänvirastosta, sekä valtakunnansyyttäjän
                        virastosta, joka käsittelee julkisoikeudelliset syytteet.</p>
                    <p>Syyttäjä kirjatkoon syytteen vain rikosoikeudellisin tai poliisin
                        suorittaman tutkinnan perustein. Syyttäjänlaitoksesta säädettäköön
                        erikseen lailla.</p>
                    <h2 id="puolustusvoimat">7 Puolustusvoimat</h2>
                    <h3 id="puolustusvoimien-tehtävät">31 § - Puolustusvoimien tehtävät</h3>
                    <p>Valtakuntaa suojelevat tasavallan puolustusvoimat. Puolustusvoimat
                        jakaantuvat maa-, ilma- ja merivoimiin sekä rajavartiostoon, joihin
                        nimitetään jokaiseen oma komentajansa. Puolustusvoimat toimii
                        puolustusministeriön alaisuudessa.</p>
                    <p>Puolustusvoimien tehtävänä on turvata tasavallan itsenäisyys,
                        alueellinen loukkaamattomuus, rajaturvallisuus, yleinen sotilaallinen
                        turvallisuus ja tasavallan kyky selvitä poikkeusoloista.</p>
                    <p>Puolustusvoimia johtaa pääesikunta, joka koostuu ylikomentajasta,
                        sekä maa-, ilma- ja merivoimien sekä rajavartioston komentajista.</p>
                    <h3 id="maanpuolustusvelvollisuus">32 § - Maanpuolustusvelvollisuus</h3>
                    <p>Jokainen kansalainen on velvollinen puolustamaan valtakuntaa sen
                        itsenäisyyden ollessa vakavasti uhattuna. Rauhan puolustusvoimat
                        järjestävät kutsunnat, joihin jokainen kansalainen on velvollinen
                        osallistumaan. Kykenevät, motivoituneet ja uskolliset kansalaiset
                        voidaan valita asepalvelukseen.</p>
                    <h3 id="puolustusvoimien-ylipäällikkö">33 § - Puolustusvoimien
                        ylipäällikkö</h3>
                    <p>Puolustusvoimien rauhanajan ylipäällikkö on tasavallan presidentti,
                        ellei joitain erityisiä yhteiskunnallisia olosuhteita varten toisin
                        laissa säädetä. Sotatilassa puolustusvoimien ylipäällikkönä toimii sen
                        pääesikunnan johtaja. Presidentille on kuitenkin taattava osallisuus
                        esikuntaan ja sen tekemiin päätöksiin, ja pääesikunnan johtaja toimikoon
                        presidentin valtuudella ja nimittämänä.</p>
                    <h2 id="yleinen-järjestys">8 Yleinen järjestys</h2>
                    <h3 id="poliisi-ja-lainvalvonta">34 § - Poliisi ja lainvalvonta</h3>
                    <p>Yleisen järjestyksen ja turvallisuuden takaamiseksi sekä lakien
                        noudattamisen varmistamiseksi perustetaan yleinen poliisilaitos, ja sen
                        osana jokaista lääniä kohden perustetaan oma poliisilaitos. Lisäksi
                        perustetaan Kansallinen rikospoliisi (KRP) selvittämään kansallisesti
                        merkittäviä ja lääninrajat ylittäviä rikosasioita, sekä
                        Turvallisuuspoliisi (Tupo) huolehtimaan kansallisesta turvallisuudesta
                        tiedustelun ja muun ennaltaehkäisyn muodossa.</p>
                    <p>Poliisilaitos olkoon sisäministeriön alainen. Lääninpoliisilaitosten,
                        Kansallisen rikospoliisin ja Turvallisuuspoliisin päälliköt
                        nimitettäköön tasavallan presidentin esityksestä ja eduskunnan
                        toimesta.</p>
                    <p>Poliisilaitosten virkoihin valittakoon vain lakia tuntevia ja
                        ominaisuuksiltaan järjestyksen ylläpitämiseen sopivia yksilöitä.
                        Poliisivirkamiehillä on oikeus puuttua tiettyjen erikseen määriteltyjen
                        perusoikeuksien koskemattomuuteen yleisen järjestyksen ja turvallisuuden
                        nimissä, lukuunottamatta oikeutta elämään, tasa-arvoon ja
                        vaalioikeuksiin.</p>
                    <p>Poliisilaitos voi puuttua oikeuteen yksityisyyteen vain asianmukaisen
                        tuomioistuimen luvalla. Turvallisuuspoliisi saakoon puuttua tähän
                        samaiseen oikeuteen eduskunnan luvalla ja valtuutuksella.</p>
                    <p>Poliisilaitoksesta ja lainvalvonnasta säädettäköön erikseen
                        lailla.</p>
                    <h3 id="rajaturvallisuus">35 § - Rajaturvallisuus</h3>
                    <p>Rajaturvallisuus kuuluu puolustusvoimien järjestettäväksi.
                        Maahantulosta ja maasta lähtemisestä säädettäköön erikseen lailla.
                        Kaikkien tasavallan kansalaisten on päästävä saapumaan maahan
                        rajoituksetta.</p>
                    <p>Rajaviranomaisilla olkoon oikeus ottaa säilöön maahan tulevia ja
                        maasta lähteviä yleisen järjestyksen ja turvallisuuden nimissä, kunnes
                        poliisi kykenee asian jatkokäsittelyn aloittamaan. Rajalla säilöönotosta
                        säädettäköön poliisilaitoksesta säätämisen yhteydessä.</p>
                    <h3 id="kansallinen-turvallisuus">36 § - Kansallinen turvallisuus</h3>
                    <p>Kansallinen turvallisuus edellyttää ennaltaehkäiseviä toimia, joita
                        varten Turvallisuuspoliisille on myönnettävä tarvittavat valtaoikeudet.
                        Kansallista turvallisuutta uhkaavan uhan nimeämiseksi on oltava painavat
                        ja perustellut syyt. Kaikista kansallisen turvallisuuden nimissä
                        tehdyistä perusoikeuksia loukkaavista virkatoimenpiteistä on tehtävä
                        selvitys korkeimmalle hallinto-oikeudelle.</p>
                    <h2 id="aluejako">9 Aluejako</h2>
                    <h3 id="läänit">37 § - Läänit</h3>
                    <p>Tasavalta on ensisijaisesti jaettu lääneihin. Läänejä ovat Jokimaan,
                        Kruununmaan, Lännenmaan, Salomaan ja Vanhamaan läänit. Muut tasavaltaan
                        kuuluvat alueet ovat erikseen säädeltyjä itsehallintoalueita.</p>
                    <p>Jokaista lääniä johtamaan valitaan läänikohtaisilla vaaleilla
                        lääninherra kahden vuoden välein. Presidentti nimittäköön lääninherrat
                        luottamustoimeensa. Lääninherrojen vastuulla on valtiovallan
                        toteutuminen paikallisesti.</p>
                    <p>Läänien sisäisestä aluejaosta sekä hallinnosta säädettäköön erikseen
                        lailla, jossa on turvattava paikallinen itsehallinto suhteessa
                        keskushallintoon.</p>
                    <h3 id="rautasaarten-itsehallintoalue">38 § - Rautasaarten
                        itsehallintoalue</h3>
                    <p>Rautasaaret muodostavat ruotsinkielisen Rautasaarten
                        itsehallintoalueen (Järnöarnas självstyrelseområde), jolla on yksi
                        vakituinen edustaja eduskunnassa. Tasavalta toimii alueen
                        kansainvälisenä ja diplomaattisena edustajana, mutta alueelle on
                        taattava oikeus päättää omasta hallinnostaan.</p>
                    <p>Tasavallan lait pätevät Rautasaarilla sellaisinaan, ellei
                        Rautasaarten lainsäädännössä toisin säädetä. Itsehallintoalueen
                        lainsäädännön on kuitenkin noudatettava tätä perustuslakia.</p>
                    <p>Rautasaarten itsehallintoalueesta säädettäköön tarkemmin erikseen
                        lailla.</p>
                    <h3 id="kuninkaanmeren-itsehallintoalue">39 § - Kuninkaanmeren
                        itsehallintoalue</h3>
                    <p>Mustalahden saaret Viimasaari ja Lohikäärmekivi, sekä Masseynmutkan
                        niemen pohjoiskärki muodostavat ruotsinkielisen Kuninkaanmeren
                        itsehallintoalueen (Kungehavets självstyrelsesområde). Tasavalta toimii
                        alueen kansainvälisenä ja diplomaattisena edustajana, mutta alueelle on
                        taattava oikeus päättää omasta hallinnostaan.</p>
                    <p>Tasavallan lait pätevät Kuninkaanmerellä sellaisinaan, ellei
                        Kuninkaanmeren lainsäädännössä toisin säädetä. Itsehallintoalueen
                        lainsäädännön on kuitenkin noudatettava tätä perustuslakia.</p>
                    <p>Kuninkaanmeren itsehallintoalueesta säädettäköön tarkemmin erikseen
                        lailla.</p>
                    <h2 id="perustuslailliset-poikkeukset">10 Perustuslailliset
                        poikkeukset</h2>
                    <h3 id="poikkeustilalaki">40 § - Poikkeustilalaki</h3>
                    <p>Tähän perustuslakiin kohdistuvista poikkeuksista voidaan säätää
                        erikseen poikkeustilalailla. Lain voimaan saattaminen ja muuttaminen
                        vaatikoon vähintään kaksi kolmasosaa annetuista äänistä.</p>
                    <p>Poikkeustilalaki voidaan säätää vain sellaisia yhteiskunnallisia
                        olosuhteita varten, jotka uhkaavat kansallista turvallisuutta,
                        itsenäisyyttä tai valtakunnallisesti yleistä järjestystä. Laki voi olla
                        voimassa vain kuukauden kerrallaan, tai eduskunnan erillisellä
                        päätöksellä kuusi kuukautta suoraan, mutta tämä erillinen päätös
                        vaatikoon vähintään neljä viidesosaa annetuista äänistä.</p>
                    <h3 id="perustuslain-muuttaminen">41 § - Perustuslain muuttaminen</h3>
                    <p>Tämän perustuslain muuttamiseksi on nopeutettu ja tavallinen
                        käsittely.</p>
                    <p>Tätä perustuslakia voidaan muuttaa tavanomaisen lakiesityksen
                        pohjalta, jos esitys saa tuekseen kaksi kolmasosaa annetuista äänistä.
                        Perustuslakivaliokunnan on puollettava esitystä mietinnössään, jotta
                        siitä voitaisiin käydä lähetekeskustelu.</p>
                    <p>Mikäli lopullinen valiokunnan laatima esitys saa täysistunnossa
                        vähintään kaksi kolmasosaa annetuista äänistä, astuu se voimaan
                        seuraavalla vaalikaudella saatuaan silloin vastaavan kahden kolmasosan
                        tuen. Presidentin päätöksellä muutos voidaan saattaa voimaan
                        välittömästi.</p>
                    <p>Mikäli lopullinen valiokunnan laatima esitys saa täysistunnossa
                        vähintään viisi kuudesosaa äänistä, astuu se voimaan joko määräajalla
                        tai seuraavana päivänä, kuten tavanomaisen lakiesityksen kuuluu.
                        Presidentin allekirjoitusta ei tällöin tarvita.</p>
                    <h2 id="loppusäännökset">11 Loppusäännökset</h2>
                    <h3 id="voimaantulo-ja-soveltaminen">42 § - Voimaantulo ja
                        soveltaminen</h3>
                    <p>Tämä perustuslaki astuu voimaan 2. helmikuuta 1988 säädösnumerolla
                        017-1988. Aikaisemman perustuslain nojalla säädetyt lait ovat voimassa
                        toistaiseksi, kunnes ne muutetaan tätä nykyistä perustuslakia
                        vastaavaksi tai kumotaan.</p>
                    <p>Tätä perustuslakia tulee soveltaa ylimpänä lainvoimaisena ja
                        pakottavana säädöksenä valtakunnassa.</p>
                </div>
            </main>
            <aside class="content-aside">
                <div id="toc-placeholder"></div>
            </aside>
        </div>
        <footer class="footer-primary">
            Copyright &copy; Lexwest, 2024, <a href="https://codeberg.org/Nicodemus/pages">source code</a>
        </footer>
    </div>
</body>

</html>