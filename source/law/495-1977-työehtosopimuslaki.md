
# Työehtosopimuslaki

1.8.1977

495-1977

## Työmarkkinajärjestöt

### 1 § - Työntekijöiden järjestäytyminen

Työntekijöiden tulee voida vapaasti järjestäytyä työntekijä- ja ammattiliittoihin. Työntekijöiden tulee voida käyttää järjestäytymisensä kautta sellaisia keinoja, jotka muutoin yleisesti paheksuttaviksi katsottaisiin.

Työntekijöitä tulee edustaa vain yksi valtakunnallinen keskusliitto. Keskusliitto käyttää yksipuolisesti ja itsenäisesti oikeutta edustaa työntekijöitä sellaisissa työehtosopimusasioissa, jotka kuuluvat sen valtakunnalliseen tehtävänkuvaan.

### 2 § - Työnantajien järjestäytyminen

Työnantajien tulee voida vapaasti järjestäytyä työnantaja- ja elinkeinoliittoihin. Työnantajien tulee pidättäytyä sellaisista työtaistelutoimista, jotka uhkaavat työntekijöiden lainsäädännöllisiä ja työehtosopimuksellisia oikeuksia.

Työantajia voivat edustaa erinäiset järjestöt, joiden tehtävänkuvaan kuuluu valtakunnallinen asioiden hoito. Työnantajat voivat halutessaan sopia työntekijöiden keskusliittoa vastaavan järjestön perustamisesta ja sen vastaavan yksipuolisuuden ja itsenäisen toimivallan vahvistamisesta lainsäätäjien kanssa.

### 3 § - Poikkeukset yhdistyslaista

Yhdistyslaista poiketen työntekijä- ja työnantajajärjestöjen tulee voida itsenäisesti päättää jäsentensä valinnasta ja hyväksymisestä.

## Työehtosopimus

### 4 § - Työehtosopimuksesta neuvotteleminen

Työehtosopimuksesta neuvotellaan siihen oikeutettujen järjestöjen toimesta. Työantaja- ja työntekijäliittojen tulee katsoa olevan tasavertaisia oikeudellisilta ja poliittisilta voimasuhteiltaan sopimusta neuvotellessa.

Työehtosopimus on voimassa siinä säädetyn ajan mukaisesti, ei kuitenkaan yli neljää vuotta. Sopimus ja siihen liittyvät velvollisuudet raukeavat sen päätyttyä.

Työehtosopimuksesta neuvotelleen työmarkkinajärjestön kattojärjestö voi määrätä järjestön aloittamaan uudet neuvottelut, jos uutta sopimusta päättyvän tilalle ei ole tehty viimeistään puolta vuotta ennen päättymisajankohtaa.

Työehtosopimus on sen osapuolia sitova, eikä sen voimassaoloaikana tule ryhtyä työtaistelutoimenpiteisiin kummankaan osapuolen toimesta. Työtaistelutoimenpiteillä tarkoitetaan esimerkiksi lakkoa tai tietyistä työtehtävistä kieltäytymistä työntekijöiden toimesta.

### 5 § - Työehtosopimuksen sisältö

Työehtosopimuksessa voidaan säätää pakottavaa työlainsäädäntöä paremmista tai täydentävistä työehdoista. Laajempaa työehtosopimusta suppeamman sopimuksen on mukauduttava laajemmassa sopimuksessa sovittuihin ehtoihin.

Työehtosopimuksissa voidaan säätää työn turvallisuutta, oikeuksia ja työntekijöiden etuja valvovista valtuutetuista työntekijöistä, joiden kohdalla voidaan tehdä poikkeuksia työlainsäädännön irtisanomisaikaa, irtisanomiskorvauksia ja ylimääräisiä etuja koskien.

### 6 § - Työehtosopimusten hierarkia

Työehtosopimukset ovat alisteisia työlainsäädännölle, koskien seuraavia säädöksiä:


- Työsopimuslaki (xxx-yyyy)
- Työrauhalaki (xxx-yyyy)
- Työaikalaki (xxx-yyyy);

sekä tätä lakia.

Yleisistä työehtosopimuksista valtakunnallinen yleinen työehtosopimus on velvoittavin, jonka jälkeen tulevat alakohtaiset valtakunnalliset työehtosopimukset, jotka ovat edelleen velvoittavampia kuin työantaja- ja liittokohtaiset työehtosopimukset.

Keskushallinnon virkaehtosopimus ei ole oikeudellisessa velvoittavassa suhteessa valtakunnalliseen yleiseen työehtosopimukseen, mutta se on alisteinen työlainsäädännölle §:n mukaisesti.

### 7 § - Paikallinen sopiminen

Paikallisella sopimisella tarkoitetaan työsopimuskohtaisia poikkeuksia ehtoihin. Paikallisella sopimisella voidaan sopia vain työsopimusta velvoittavia työehtosopimuksia paremmista ehdoista.

### 8 § - Virkaehtosopimus

Virkaehtosopimus on oikeudellisesti työehtosopimukseen rinnasteinen, mutta muutoin erillinen sopimus, jossa sovitaan julkisyhteisöjen virkojen työehdoista julkisyhteisön ja työntekijäliiton välillä.

### 9 § - Virkaehtosopimuksen poikkeukset

Viroissa toimivien viranhaltijoiden työntekijäliitot eivät saa ryhtyä työtaistelutoimenpiteisiin lakon muodossa, jos virka on ollut keskushallinnon virkaehtosopimuksen piirissä edeltävän vuoden aikana.

## Yleiset työehtosopimukset

### 10 § - Yleissitovuus

Yleisiä työehtosopimuksia on pidettävä kaikkia työntekijöitä ja työnantajia sitovina järjestäytymisestä riippumatta. Tästä voidaan käyttää nimitystä yleissitovuus.

### 11 § - Valtakunnallinen yleinen työehtosopimus

Valtakunnallisesta yleisestä työehtosopimuksesta (lyhennettynä VYTES) sopivat työntekijöiden valtakunnallinen keskusliitto ja työnantajien vastaavat ylimmät valtakunnalliset järjetötoimijat.

VYTES:ssä määritellään valtakunnallinen vähimmäispalkka, vähimmäispalkan vuosikorotukset, vähimmäisvuosilomat ja sairauspäivärahat.

VYTES laaditaan aina neljäksi vuodeksi kerrallaan.

### 12 § - Alakohtaiset valtakunnalliset työehtosopimukset

Alakohtaisista valtakunnallisista työehtosopimuksista sopivat kunkin alan edustavat työmarkkinajärjestöt. Työehtosopimusten sisältö on täysin avoin niiltä osin kuin lailla ja valtakunnallisella yleisellä työehtosopimuksella ei rajoiteta.

## Muut työmarkkinasopimukset

### 13 § - Työnantaja- ja liittokohtaiset työehtosopimukset

Yksittäiset työnantajat voivat yksittäisten liittojen kanssa sopia erillisistä työehtosopimuksista tarkentamaan alakohtaisia valtakunnallisia työehtosopimuksia. Näitä sopimuksia pidettäköön normaalisitovina yleissitovuuden sijasta.

Normaalisitovat työehtosopimukset ovat vain siten sitovia, kuin valtakunnallisessa yleisessä työehtosopimuksessa voidaan edellyttää.

### 14 § - Keskushallinnon virkaehtosopimus

Keskushallinnon virkaehtosopimus laaditaan työntekijöitä edustavan keskusliiton ja tasavallan hallitusta ja eduskuntaa edustavan etujärjestön välillä.

Keskushallinnon virkaehtosopimuksessa tulee säätää vähintään niistä asioista, joista §:n mukaan säädetään. Lisäksi sopimuksessa tulee säätää palkkataulukoista virkamiehille ja valtakunnallisesta viranhausta.

### 15 § - Aluehallinnon virkaehtosopimus

Aluehallinnon virkaehtosopimus laaditaan työntekijöitä edustavien työntekijäliittojen ja läänejä edustavan etujärjestön välillä. Sopimuksessa ei tule ylittää keskushallinnon virkaehtosopimuksessa säädettyjä ehtoja, ja sen sisällön on oltava vastaava asiakohdiltaan.

## Voimaantulo

### 16 § - Voimaantulo

Tämä laki astuu voimaan 1.1.1978.

