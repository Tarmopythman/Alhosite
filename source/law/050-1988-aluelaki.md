## Aluelaki

Westerosin tasavallan eduskunnan tahdosta

1.5.1988

050-1988

## Perusteet

### 1 § - Lääninkaari

Tällä lailla kumotaan aikaisemmin voimassa ollut lääninkaari, joka määritteli alueellisen aluejaon. Lääninkaaressa mainitut läänin siirtyvät suoraan tähän uuteen aluelakiin lukuunottamatta Rautasaarten ja Kuninkaanmeren läänejä, jotka muodostavat uudet itsehallintoalueet.

### 2 § - Lainsäädäntörunko

Säädettäessä säännöksiä koskemaan aluejaollisia asioita ja perustettaessa aluejaollisia yk- siköitä, on ensisijaisina aluejaon yläyksikköinä käytettävä tässä laissa määriteltyjä läänejä ja itsehallintoalueita.

Läänejä ja itsehallintoalueita on pidettävä tasavertaisina toisiinsa nähden, ellei lailla toisin säädetä. Perustuslain 38 ja 39 §:ssä säädetyissä itsehallintoalueiden oikeuksissa ei tule tehdä poikkeusta.

## Yleiset läänejä koskevat säännökset

### 3 § - Lääninherra

Jokaista lääniä kohden on lääninherra perustuslain 37 §:n mukaisesti. Lääninherralle kuuluu asianmukainen palkkio tehtävänsä hoidosta, joka ei saa kuitenkaan ylittää perustuslaissa kansanedustajalle myönnettävää palkkiota.

Lääninherra toimii ylimpänä hallinnollisena laillisuusvalvojana alueellaan. Hänen on huolehdittava alueellaan toimivien valtion virastojen viranhoidon suorituksesta ja asianmukaisuudesta. Lääninherran vastuulla ovat lisäksi:

1) yleinen järjestys ja turvallisuus läänin alueella;
2) syytteiden toimeenpano tuomioistuinkäsittelyissä;
3) hallinnollisten toimien lainmukaisuus ja
4) lakien ja asetuksein toimeenpano oikealla tavalla läänissä.

Lisäksi lääninherran vastuulla ovat ulosottoasioiden, tuomioiden toimeenpanon ja veronkannon toimittaminen yhdessä keskushallinnon asianmukaisten virastojen kanssa. Kaikista näistä lääninherralle kuuluvien tehtävien päätöksistä on saatava hyväksyvä päätös lääninvaltuustolta.

Lääninherrat ja itsehallintoalueiden johtajat ovat eduskuntalaissa säädetyn aluevaliokunnan pysyviä jäseniä luottamustoimensa keston ajan. Lisäksi lääninherrat ovat vastaavien läänin- valtuustojensa puheenjohtajia.

### 4 § - Lääninvaltuusto

Jokaista lääniä kohden valitaan läänin vaalikelpoisten asukkaiden toimesta lääninvaltuusto kahden vuoden välein. Lääninvaltuustossa on oltava enemmän jäseniä suhteessa sen asukaslukuun, kuin kyseisellä läänillä on kansanedustajia eduskunnassa. Valtuuston jäsenmäärä vahvistetaan valtuuston esityksestä tasavallan presidentin päätöksellä vuosi ennen vaaleja.

Lääninvaltuuston jäsenyys on korvaukseton luottamustoimi. Valtuuston tehtävänä on toimeenpanna lääninherran johtamana keskushallinnon asetukset ja lait läänissä. Valtuusto myös valitsee lääninsä alueella toimivan syyttäjänviraston viranhaltijat.

Lääninvaltuusto päättää äänestämällä yksinkertaisen enemmistön periaatteella kaikista päätöksistä, sekä läänin vuositalousarviosta. Lääninherra toimikoon nimittämiensä varainhoitajan ja kirjanpitäjän avustamana talousarvion esittelijänä. Varainhoitaja ja kirjanpitäjä on nimitettävä valtuuston jäsenien joukosta.

### 5 § - Läänien velvollisuudet

Läänien velvollisuutena on järjestää perusopetus, terveydenhuolto, sosiaalipalvelut, väestönsuojelu, infrastruktuurin ylläpito ja rakennuskaavoitus siten kuin lailla on säädetty. Valtion on osallistuttava näiden velvollisuuksien rahoittamiseen siten kuin lailla on säädetty.

Lääneille ei saa antaa uusia velvollisuuksia hoidettavakseen, tai ottaa pois velvollisuuksia, muuten kuin lailla säätämällä. Läänit voivat sopimuksen nojalla ottaa hoidettavakseen muitakin tehtäviä, siten kuin lailla ei ole rajoitettu.

## Maakunnat

### 6 § - Yleiset säännökset

Jokaista maakuntaa kohden on oltava vähintään yksi edustajan paikka lääninvaltuustossa.

Jokaisessa yli viidenkymmenen asukkaan maakunnassa toimii maakuntavaltuusto, jonka oikeutena on muuttaa lääninvaltuuston säätämää rakennuskaavoitusta lain asettamissa rajoissa, ja jonka oikeutena on päättää sivistys- ja opetustoiminnasta lain asettamissa rajoissa alueellaan.

Lääninvaltuusto päättää maakuntavaltuustojen jäsenmäärän. Maakuntavaltuustojen jäsenet valitaan yleisillä vaaleilla lääninvaalien yhteydessä.

### 7 § - Maakuntajako

Läänien maakuntajaosta päätetään lääninvaltuuston toimesta.

## Fyysinen aluejako

### 8 § - Jokimaan lääni

Jokimaan lääni muodostuu karttaliitteen maakunnista, jotka alkavat luvulla 1.

### 9 § - Kruununmaan lääni

Kruununmaan lääni koostuu karttaliitteen maakunnista, jotka alkavat luvulla 4.

### 10 § - Lännenmaan lääni

Lännenmaan lääni koostuu karttaliitteen maakunnista, jotka alkavat luvulla 3.

### 11 § - Salomaan lääni

Salomaan lääni koostuu karttaliitteen maakunnista, jotka alkavat luvulla 6.

### 12 § - Vanhamaan lääni

Vanhamaan lääni koostuu karttaliitteen maakunnista, jotka alkavat luvulla 7.

## Itsehallintoalueet

### 13 § - Rautasaarten itsehallintoalue
Rautasaarten itsehallintoalue koostuu karttaliitteen maakunnista, jotka alkavat luvulla 2. Itsehallintoalueesta säädetään erikseen lailla.

### 14 § - Kuninkaanmeren itsehallintoalue
Kuninkaanmeren itsehallintoalue koostuu karttaliitteen maakunnista, jotka alkavat luvulla 5. Itsehallintoalueesta säädetään erikseen lailla.