<h2 id="aluelaki">Aluelaki</h2>
<p>Westerosin tasavallan eduskunnan tahdosta</p>
<p>1.5.1988</p>
<p>050-1988</p>
<h2 id="perusteet">Perusteet</h2>
<h3 id="lääninkaari">1 § - Lääninkaari</h3>
<p>Tällä lailla kumotaan aikaisemmin voimassa ollut lääninkaari, joka
määritteli alueellisen aluejaon. Lääninkaaressa mainitut läänin
siirtyvät suoraan tähän uuteen aluelakiin lukuunottamatta Rautasaarten
ja Kuninkaanmeren läänejä, jotka muodostavat uudet
itsehallintoalueet.</p>
<h3 id="lainsäädäntörunko">2 § - Lainsäädäntörunko</h3>
<p>Säädettäessä säännöksiä koskemaan aluejaollisia asioita ja
perustettaessa aluejaollisia yk- siköitä, on ensisijaisina aluejaon
yläyksikköinä käytettävä tässä laissa määriteltyjä läänejä ja
itsehallintoalueita.</p>
<p>Läänejä ja itsehallintoalueita on pidettävä tasavertaisina toisiinsa
nähden, ellei lailla toisin säädetä. Perustuslain 38 ja 39 §:ssä
säädetyissä itsehallintoalueiden oikeuksissa ei tule tehdä
poikkeusta.</p>
<h2 id="yleiset-läänejä-koskevat-säännökset">Yleiset läänejä koskevat
säännökset</h2>
<h3 id="lääninherra">3 § - Lääninherra</h3>
<p>Jokaista lääniä kohden on lääninherra perustuslain 37 §:n mukaisesti.
Lääninherralle kuuluu asianmukainen palkkio tehtävänsä hoidosta, joka ei
saa kuitenkaan ylittää perustuslaissa kansanedustajalle myönnettävää
palkkiota.</p>
<p>Lääninherra toimii ylimpänä hallinnollisena laillisuusvalvojana
alueellaan. Hänen on huolehdittava alueellaan toimivien valtion
virastojen viranhoidon suorituksesta ja asianmukaisuudesta. Lääninherran
vastuulla ovat lisäksi:</p>
<ol type="1">
<li>yleinen järjestys ja turvallisuus läänin alueella;</li>
<li>syytteiden toimeenpano tuomioistuinkäsittelyissä;</li>
<li>hallinnollisten toimien lainmukaisuus ja</li>
<li>lakien ja asetuksein toimeenpano oikealla tavalla läänissä.</li>
</ol>
<p>Lisäksi lääninherran vastuulla ovat ulosottoasioiden, tuomioiden
toimeenpanon ja veronkannon toimittaminen yhdessä keskushallinnon
asianmukaisten virastojen kanssa. Kaikista näistä lääninherralle
kuuluvien tehtävien päätöksistä on saatava hyväksyvä päätös
lääninvaltuustolta.</p>
<p>Lääninherrat ja itsehallintoalueiden johtajat ovat eduskuntalaissa
säädetyn aluevaliokunnan pysyviä jäseniä luottamustoimensa keston ajan.
Lisäksi lääninherrat ovat vastaavien läänin- valtuustojensa
puheenjohtajia.</p>
<h3 id="lääninvaltuusto">4 § - Lääninvaltuusto</h3>
<p>Jokaista lääniä kohden valitaan läänin vaalikelpoisten asukkaiden
toimesta lääninvaltuusto kahden vuoden välein. Lääninvaltuustossa on
oltava enemmän jäseniä suhteessa sen asukaslukuun, kuin kyseisellä
läänillä on kansanedustajia eduskunnassa. Valtuuston jäsenmäärä
vahvistetaan valtuuston esityksestä tasavallan presidentin päätöksellä
vuosi ennen vaaleja.</p>
<p>Lääninvaltuuston jäsenyys on korvaukseton luottamustoimi. Valtuuston
tehtävänä on toimeenpanna lääninherran johtamana keskushallinnon
asetukset ja lait läänissä. Valtuusto myös valitsee lääninsä alueella
toimivan syyttäjänviraston viranhaltijat.</p>
<p>Lääninvaltuusto päättää äänestämällä yksinkertaisen enemmistön
periaatteella kaikista päätöksistä, sekä läänin vuositalousarviosta.
Lääninherra toimikoon nimittämiensä varainhoitajan ja kirjanpitäjän
avustamana talousarvion esittelijänä. Varainhoitaja ja kirjanpitäjä on
nimitettävä valtuuston jäsenien joukosta.</p>
<h3 id="läänien-velvollisuudet">5 § - Läänien velvollisuudet</h3>
<p>Läänien velvollisuutena on järjestää perusopetus, terveydenhuolto,
sosiaalipalvelut, väestönsuojelu, infrastruktuurin ylläpito ja
rakennuskaavoitus siten kuin lailla on säädetty. Valtion on
osallistuttava näiden velvollisuuksien rahoittamiseen siten kuin lailla
on säädetty.</p>
<p>Lääneille ei saa antaa uusia velvollisuuksia hoidettavakseen, tai
ottaa pois velvollisuuksia, muuten kuin lailla säätämällä. Läänit voivat
sopimuksen nojalla ottaa hoidettavakseen muitakin tehtäviä, siten kuin
lailla ei ole rajoitettu.</p>
<h2 id="maakunnat">Maakunnat</h2>
<h3 id="yleiset-säännökset">6 § - Yleiset säännökset</h3>
<p>Jokaista maakuntaa kohden on oltava vähintään yksi edustajan paikka
lääninvaltuustossa.</p>
<p>Jokaisessa yli viidenkymmenen asukkaan maakunnassa toimii
maakuntavaltuusto, jonka oikeutena on muuttaa lääninvaltuuston säätämää
rakennuskaavoitusta lain asettamissa rajoissa, ja jonka oikeutena on
päättää sivistys- ja opetustoiminnasta lain asettamissa rajoissa
alueellaan.</p>
<p>Lääninvaltuusto päättää maakuntavaltuustojen jäsenmäärän.
Maakuntavaltuustojen jäsenet valitaan yleisillä vaaleilla lääninvaalien
yhteydessä.</p>
<h3 id="maakuntajako">7 § - Maakuntajako</h3>
<p>Läänien maakuntajaosta päätetään lääninvaltuuston toimesta.</p>
<h2 id="fyysinen-aluejako">Fyysinen aluejako</h2>
<h3 id="jokimaan-lääni">8 § - Jokimaan lääni</h3>
<p>Jokimaan lääni muodostuu karttaliitteen maakunnista, jotka alkavat
luvulla 1.</p>
<h3 id="kruununmaan-lääni">9 § - Kruununmaan lääni</h3>
<p>Kruununmaan lääni koostuu karttaliitteen maakunnista, jotka alkavat
luvulla 4.</p>
<h3 id="lännenmaan-lääni">10 § - Lännenmaan lääni</h3>
<p>Lännenmaan lääni koostuu karttaliitteen maakunnista, jotka alkavat
luvulla 3.</p>
<h3 id="salomaan-lääni">11 § - Salomaan lääni</h3>
<p>Salomaan lääni koostuu karttaliitteen maakunnista, jotka alkavat
luvulla 6.</p>
<h3 id="vanhamaan-lääni">12 § - Vanhamaan lääni</h3>
<p>Vanhamaan lääni koostuu karttaliitteen maakunnista, jotka alkavat
luvulla 7.</p>
<h2 id="itsehallintoalueet">Itsehallintoalueet</h2>
<h3 id="rautasaarten-itsehallintoalue">13 § - Rautasaarten
itsehallintoalue</h3>
<p>Rautasaarten itsehallintoalue koostuu karttaliitteen maakunnista,
jotka alkavat luvulla 2. Itsehallintoalueesta säädetään erikseen
lailla.</p>
<h3 id="kuninkaanmeren-itsehallintoalue">14 § - Kuninkaanmeren
itsehallintoalue</h3>
<p>Kuninkaanmeren itsehallintoalue koostuu karttaliitteen maakunnista,
jotka alkavat luvulla 5. Itsehallintoalueesta säädetään erikseen
lailla.</p>
