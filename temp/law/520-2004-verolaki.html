<h1 id="verolaki">Verolaki</h1>
<p>23.6.2004</p>
<p>520-2004</p>
<h2 id="luku-i---perustuslain-säännökset">Luku I - Perustuslain
säännökset</h2>
<h3 id="valtion-verotusoikeus">1 § - Valtion verotusoikeus</h3>
<p>Valtiolla on perustuslain 25 § mukainen oikeus kerätä veroa
kansalaisiltaan.</p>
<h3 id="läänien-verotusoikeus">2 § - Läänien verotusoikeus</h3>
<p>Läänit saavat periä määrittelemäänsä tasaveroa asukkaidensa
ansiotuloista, eli lääninveroa.</p>
<p>Lääninvero älköön ylittäkö korkeinta valtion
ansiotuloveroprosenttia.</p>
<h2 id="luku-ii---valtion-verot">Luku II - Valtion verot</h2>
<h3 id="liikevaihtovero">3 § - Liikevaihtovero</h3>
<p>Liikevaihtoveroa suoritetaan valtiolle sen mukaan kuin tässä laissa
säädetään:</p>
<ol type="1">
<li>liiketoiminnan muodossa tapahtuvasta tavaran ja palvelun
myynnistä;</li>
<li>tavaran maahantuonnista; tai</li>
<li>tavaran yhteisöhankinnasta</li>
</ol>
<p>Tavaran yhteisöhankinnalla tarkoitetaan irtaimen esineen
omistusoikeuden vastikkeellista hankintaa, jos myyjä, ostaja tai joku
muu heidän puolestaan kuljettaa esineen ostajalle jäsenvaltiosta
toiseen.</p>
<p>Liikevaihtovero on tasan 20 %, mutta hallitus voikoon myötää siihen
vähennyksiä korkeintaan kymmenen prosenttiyksikön sisällä.</p>
<h3 id="ansiotulovero">4 § - Ansiotulovero</h3>
<p>Ansiotuloa on muu tulo kuin 10 §:ssä tarkoitettu pääomatulo.</p>
<p>Veronalaista ansiotuloa on muun ohessa työsuhteen perusteella saatu
palkka ja siihen rinnastettava tulo, eläke sekä tällaisen tulon sijaan
saatu etuus tai korvaus.</p>
<p>Ansiotuloveron arvon alaraja on 0 % ja yläraja 50 % verovelvollista
kohden. Siitä ei voida tehdä vähennyksiä ja sen maksavat ensisijaisesti
ansiotuloja maksavat työnantajat, joiden on pidätettävä maksettavista
palkoista sen vuoden verotuksen mukainen vero.</p>
<h3 id="liikevoittovero">5 § - Liikevoittovero</h3>
<p>Veronalaisia liikevoittotuloja ovat liiketoiminnassa rahana tai
rahanarvoisena etuutena saadut tulot. Verovelvollisia ovat
liiketoimintaa harjoittavat oikeushenkilöt, sekä heihin verrattavat
luonnolliset henkilöt.</p>
<p>Liikevoittovero olkoon tarkalleen 15,00 %.</p>
<h3 id="yhdistystulovero">6 § - Yhdistystulovero</h3>
<p>Realisoidut yhdistyksen voitolliset tulot ovat verottomia niin kauan,
kuin ne pysyvät yhdistyksen hallussa tai sijoitettuina. Yhdistyksen
jäsenilleen luovuttamista varoista perittäköön ansiotulovero.</p>
<p>Yhdistyksen toiminnan ollessa verrattavissa 5 §:ssä tarkoitettuun
liiketoimintaan, kuuluu yhdistykselle maksettavaksi liikevoittovero
yhdistystuloveron sijasta.</p>
<p>Yhdistystulovero olkoon tarkalleen 20,00 %.</p>
<h3 id="liikennevero">7 § - Liikennevero</h3>
<p>Liikennevero on kaikista tieliikennekäytössä olevista moottoroiduista
kulkuvälineistä maksettava vero. Perusvero on 100 € kulkuvälinettä
kohden. Lisäksi jokaiselta auton kuivapainokilolta maksetaan veroa 0,10
€.</p>
<p>Kulkuvälineen omistavan tahon on maksettava vero kerran vuodessa
hallituksen asetuksellaan ilmoittamaan päivämäärään mennessä (ei
kuitenkaan vuoden kahden ensimmäisen kuukauden aikana), ellei hallitus
asetuksella toisin säädä.</p>
<p>Rekisteröidyt yritykset voivat vähentää liikenneveron pois
liikevaihtoverotuksestaan, jos kulkuväline on hankittu yrityksen
logistisiin tai tuotannollisiin tarpeisiin.</p>
<h3 id="polttoainevero">8 § - Polttoainevero</h3>
<p>Polttoaineveroa maksetaan liikevaihtoveron alaverona kaikesta
myydystä polttoaineesta. Yritykset voivat vähentää polttoaineveron
liikevaihtoverotuksessaan, jos polttoainetta on hankittu yrityksen
logistisiin tai tuotannollisiin tarpeisiin.</p>
<p>Polttoaineiden verotus määritellään hallituksen asetuksena
annettavana taulukkona. Taulukossa polttoaineet lajitellaan seuraaviin
luokkiin:</p>
<p>I. raakaöljy II. diesel- ja polttoöljy III. bensiini IV.
ajoetanoli(1) ja biodiesel</p>
<p>Korkeinta veroa on maksettava luokasta I ja matalinta luokasta IV.
Veroprosenttien on oltava erilaisia luokkien välillä, vähintään
prosenttiyksikön erolla.</p>
<ol type="1">
<li>Ajoetanolilla tarkoitetaan tässä laissa sellaista etanolia tai
etanolisekoitusta, jota on mahdollista käyttää polttomoottoreilla
toimivissa kulkuvälineissä.</li>
</ol>
<h3 id="ympäristövero">9 § - Ympäristövero</h3>
<p>Ympäristöveroa on maksettava sellaisista yritysten tai yhdistysten
välisistä kaupoista, jotka kauppavirasto vähintään kuuden kuukauden
kuluessa kaupasta toteaa ympäristölle haitallisiksi. Ympäristöveron
alaraja on 0 % ja yläraja 50 %, mutta yläraja laskee 10 %-yksikköä
jokaista kaupasta kulunutta täyttä kuukautta kohden. Ympäristöverosta
säädetään tarkemmin valtioneuvoston asetuksella.</p>
<h3 id="pääomatulovero-007-2005">10 § - Pääomatulovero <a
href="../hallituksen-asiakirjat/HE/007-2005-he.md">(007-2005)</a></h3>
<p>Pääomatuloveroa maksettakoon kaikista pääoman tuottamista tuloista,
kuten osakkeiden voitoista. Pääomatuloveroa älköön perittäkö osingoista,
jotka kuuluvat liikevoittoveron alle.</p>
<p>Pääomatulovero olkoon tarkalleen 25,00 %.</p>
<h2 id="luku-iii---verovirasto">Luku III - Verovirasto</h2>
<h3 id="verovirasto">10 § - Verovirasto</h3>
<p>Veroviraston tehtävänä on organisoida valtion ja läänien verojen
keräys, jakaa verotulot valtiolle ja lääneille lainmukaisesti, sekä
ottaa kantaa ja tehdä päätöksiä kansantaloudellisista kysymyksistä.</p>
<p>Veroviraston johto koostukoon virkajohtokunnasta ja pääjohtajasta,
joka on virkajohtokunnan keskuudestaan valitsema, mutta presidentin
virallisesti tehtäväänsä nimittämä. Virkajohtokunnassa on seitsemän
jäsentä, joista neljä nimitetään valtioneuvoston asetuksella ja kolme
nimitetään presidentin asetuksella. Muut veroviraston virkamiespaikat
täytettäköön työlainsäädännön mukaisella julkisella viranhaulla, jolloin
palkkauspäätökset tekee valtiovarainministeriön vero-osaston päällikkö
ja vahvistaa veroviraston pääjohtaja.</p>
<p>Veroviraston johto ei saa ottaa kantaa yksittäisiin
verotuspäätöksiin, mutta se voi pyytää syyttäjänvirastoa tarkastamaan
sellaisia verotuspäätöksiä, joiden kohdalla veroviraston johto epäilee
tapahtuneen virheen.</p>
<p>Veroviraston johto on eduskunnan vahvistama ja sen on nautittava
eduskunnan luottamusta. Väärinkäytöstä epäiltäessä eduskunta voi tehdä
tutkintapyynnön valtakunnansyyttäjälle. Eduskunta voi myös irtisanoa
veroviraston johdon ilman työlainsäädännön mukaisia velvoitteita.</p>
<h3 id="veroilmoitus">11 § - Veroilmoitus</h3>
<p>Jokaisen valtiolle tai läänille verovelvollisen on tehtävä
veroilmoitus kaikista saamistaan verotettavista tuloista tai varoista.
Veroilmoitus on lähetettävä verovirastoon viimeistään syyskuun
viimeisenä arkipäivänä.</p>
<p>Mikäli verovirasto epäilee, että veroilmoituksesta on jätetty pois
jotain olennaista, se on velvollinen ilmoittamaan epäilystään
syyttäjänvirastolle. Verojen maksamatta jättäminen on veropetos ja siitä
tuomittakoon tuomioistuimen harkinnan ja ilmoittamatta jääneiden tulojen
koon perusteella joko vähintään kymmeneen päiväsakkoon tai korkeintaan
viiteen vuoteen vankeutta.</p>
