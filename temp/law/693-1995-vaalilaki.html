<h1 id="vaalilaki">Vaalilaki</h1>
<p>15.6.1995</p>
<p>693-1995</p>
<p>Westerosin tasavallan tahdosta</p>
<h2 id="i---perustuslailliset-perusteet">I - Perustuslailliset
perusteet</h2>
<h3 id="äänioikeus">1 § - Äänioikeus</h3>
<p>Äänioikeus eduskuntavaaleissa määräytyy siten kuin perustuslain 9
§:ssä on säädetty. Äänioikeus evättäköön maanpetosrikoksesta tuomittu
kansalainen, jonka tuomio on alle kymmenen vuotta vanha.</p>
<p>Äänioikeus on yksilöllinen eikä sitä voi luovuttaa toiselle.
Äänestäminen voidaan kuitenkin sallia ennakkoon ja postilla, kun
äänioikeuden vahvistamisen edellytykset toteutuvat.</p>
<h2 id="ii---eduskuntavaalit">II - Eduskuntavaalit</h2>
<h3 id="yleiset-säännökset">2 § - Yleiset säännökset</h3>
<p>Eduskuntavaaleissa valitaan viisikymmentä kansanedustajaa eduskunnan
jäseniksi. Kansanedustajien on oltava taitaviksi ja luotettaviksi
tunnettuja Westerosin tasavallan syntyperäisiä kansalaisia.</p>
<p>Eduskuntavaalit pidetään kolmen vuoden välein maaliskuun ensimmäisenä
sunnuntaina. Vaalipäivä on yleinen vapaapäivä kaikille
äänioikeutetuille. Mikäli valtioneuvosto menettää eduskunnan
luottamuksen tasan tai alle kahta kuukautta ennen eduskuntavaaleja,
järjestetään vaalit kuten edellä säädetty. Muussa tapauksessa vaalit
järjestetään kolmantena sunnuntaina luottamuksen menettämisen
jälkeen.</p>
<p>Eduskunnan vaalikausi alkaa vaaleja seuraavasta sunnuntaista päättyen
seuraavaan vaalipäivään. Mikäli eduskuntavaalit on järjestetty muulloin
kuin maaliskuussa, järjestetään niitä seuraavat vaalit kolmea vuotta
myöhemmin lähimpänä maaliskuuna.</p>
<h3 id="ehdokkaat">3 § - Ehdokkaat</h3>
<p>Ehdokkaiksi eduskuntavaaleissa voivat asettua kaikki äänioikeutetut
henkilöt. Ilmoitus ehdokkuudesta on jätettävä oikeusministeriölle
vähintään kuukautta ennen vaaleja, jos vaalit järjestetään tavallisen
aikataulun mukaisesti. Poikkeusaikataulun mukaisesti järjestettyihin
eduskuntavaaleihin tulee voida ilmoittautua ehdokkaaksi viimeistään
kahta viikkoa ennen vaaleja.</p>
<p>Henkilö, joka kärsii vankeusrangaistusta, joka on tuomittu vähintään
kolmea vuotta ennen vaaleja, ei voi olla ehdokkaana vaaleissa, mikäli
vankeusrangaistuksen päättyminen ajoittuu vaalien jälkeen.</p>
<p>Ehdokkaita äänestetään listoilta. Ehdokkaat voivat asettua listalle
yksin omana listanaan tai yhteisellä listalla. Rekisteröidyt yhdistykset
kuten puolueet saavat itse määritellä listojensa muodostumisen
yhdistyslain rajoissa.</p>
<p>Jokaiselle ehdokkaalle myönnetään ehdokasnumero. Ehdokasnumerot
annetaan listojen ilmoittamisjärjestyksessä alkaen numerosta 2. Samana
päivänä annetut listat saavat ehdokasnumeronsa aakkosjärjestyksessä.
Äänestys tapahtuu kirjoittamalla salaiselle äänestyslipukkeelle
ehdokkaan numero ja antamalla se vaalivirkailijalle suljetussa
kirjekuoressa.</p>
<h3 id="ennakkoäänestys">4 § - Ennakkoäänestys</h3>
<p>Eduskuntavaalien ennakkoäänestys alkaa vaalipäivän viikkoa edeltävän
viikon keskiviikkona, ja päättyy vaalipäivää edeltävänä sunnuntaina.</p>
<p>Ennakkoäänten tuloksia ei tule julkaista ennen varsinaisia
vaalipäivän tuloksia.</p>
<p>Sekä ennakkoäänestyksessä että vaalipäivän äänestyksessä jokaisella
äänestäjälä on käytössään vain yksi ääni.</p>
<h3 id="vaalipäivä-ja-tulokset">5 § - Vaalipäivä ja tulokset</h3>
<p>Vaalipäivänä äänestyspaikkojen tulee aueta kahdeksalta aamulla ja
sulkeutua kahdeksalta illalla. Ennakkoäänestyksen tulokset tulee
julkaista samana iltana ja vaalipäivän äänien tulokset tulee julkaista
viimeistään vaalipäivää seuraavana päivänä.</p>
<p>Eduskuntavaalien lopulliset tarkistetut tulokset tulee julkaista
viimeistään vaalipäivää seuraavien arkipäivien aikana. Uusi valittu
eduskunta aloittaa vaalikauden vaalipäivää seuraavana sunnuntaina.</p>
<h3 id="vaalipiirit">6 § - Vaalipiirit</h3>
<p>Eduskuntavaalit järjestetään samaan aikaan mutta erillisesti
jokaisessa vaalipiirissä. Jokainen lääni ja itsehallintoalue muodostaa
oman vaalipiirinsä. Äänestää voi vain niitä ehdokkaita, jotka ovat
olleet ehdolla siinä vaalipiirissä, jossa äänestäjä on asunut suurimman
osan vaalivuoden kuluneista päivistä.</p>
<p>Ehdokas voi olla ehdokkaana vain siinä vaalipiirissä, jossa ehdokas
on asunut suurimman osan päivistä vaalipäivää edeltäneen vuoden aikana.
Samaten ehdokaslistat ovat vaalipiirikohtaisia.</p>
<p>Vaalipiirien osuus eduskuntapaikoista lasketaan siten, että se on
suhteessa vaalipiirin väestön osuuteen valtakunnan koko väestöstä.
Jokaiselle vaalipiirille on kuitenkin taattava vähintään yksi paikka
eduskunnassa.</p>
<h3 id="vaalitapa">7 § - Vaalitapa</h3>
<p>Eduskuntavaaleissa noudatetaan suhteellista vaalitapaa.
Kansanedustajat valitaan laskemalla valintaluku jokaiselle ehdokkaalle
listoittain.</p>
<p>Ehdokaslistan eniten ääniä saanut ehdokas saa valintaluvukseen
ehdokaslistan koko äänimäärän. Listan toiseksi eniten ääniä saanut saa
valintaluvukseen puolet ehdokaslistan äänimäärästä, kolmanneksi tullut
saa valintaluvukseen kolmanneksen ehdokaslistan äänimäärästä, ja
laskutapaa seuraten valintaluvut lasketaan loppuun saakka.</p>
<p>Valintalukujen laskemisen jälkeen ehdokkaat asetetaan järjestykseen
listasta riippumatta vain laskettuja valintalukuja käyttäen. Vaalipiirin
vapaat eduskuntapaikat jaetaan järjestyksessä aloittaen vaalipiirissä
korkeimman valintaluvun saaneesta ja edeten alimpaan eduskuntapaikkaan
oikeuttavaan valintalukuun.</p>
<h2 id="iii---presidentinvaalit">III - Presidentinvaalit</h2>
<h3 id="äänioikeus-ja-ehdokkuus">8 § - Äänioikeus ja ehdokkuus</h3>
<p>Äänioikeus ja ehdot ehdokkuudelle määräytyvät samalla perusteella
kuin eduskuntavaaleissakin, jättäen samalla huomiotta
vaalipiirikohtaiset rajoitukset. Presidentinvaaleissa asetutaan ehdolle
ja äänestetään valtakunnallisesti.</p>
<p>Presidentinvaaleissa ehdokkaita voivat asettaa rekisteröidyt
yhdistykset. Jokainen yhdistys voi asettaa vain yhden ehdokkaan. Muiden
yhdistysten kuin puolueiden on kerättävä vähintään sata
kannattajakorttia ehdokkaalleen, jotta ehdokkuus voidaan hyväksyä.</p>
<p>Presidentinvaalien ehdokkaat toimivat yhteisellä ehdokaslistalla.
Ehdokaslista vahvistetaan viimeistään kuukautta ennen vaalipäivää, jonka
jälkeen uusia ehdokkaita ei voida hyväksyä.</p>
<h3 id="vaalitapa-1">9 § - Vaalitapa</h3>
<p>Presidentiksi valitaan vaaleissa yli puolet äänistä saanut ehdokas.
Mikäli yksikään ehdokas ei saa yli puolta äänistä, järjestetään toinen
kierros kahden eniten ääniä saaneen ehdokkaan välillä.</p>
<h3 id="vaalien-ajankohta-ja-järjestäminen">11 § - Vaalien ajankohta ja
järjestäminen</h3>
<p>Presidentinvaalit pidetään neljän vuoden välein lokakuun ensimmäisenä
sunnuntaina. Mikäli presidenttiä ei saada valituksi ensimmäisellä
kierroksella, järjestetään toinen kierros lokakuun kolmantena
sunnuntaina.</p>
<p>Presidentti astuu virkaan marraskuun ensimmäisenä maanantaina,
jolloin edeltävä presidentti luovuttaa viran seuraajalleen. Mikäli
presidentiksi valitaan istuva presidentti, ei virkaanastujaisia erikseen
pidetä.</p>
<h2 id="iv---aluevaalit">IV - Aluevaalit</h2>
<h3 id="lääninvaalit">12 § - Lääninvaalit</h3>
<p>Lääninvaaleissa valitaan lääninvaltuuston jäsenet läänin asukkaiden
toimesta kahden vuoden välein kesäkuun viimeisenä sunnuntaina.
Lääninvaaleihin sovelletaan samaa ehdokasasettelu- ja äänioikeustapaa
kuin eduskuntavaaleissakin.</p>
<p>Lääninvaaleihin sovelletaan ensisijaisesti sitä, mitä Aluelaissa
(050-1988) säädetään.</p>
<h3 id="maakuntavaalit">13 § - Maakuntavaalit</h3>
<p>Maakuntavaaleihin sovelletaan ensisijaisesti sitä, mitä Aluelaissa
(050-1988) säädetään, ja sitä, mitä lääninvaaleista edellisessä
pykälässä säädetään.</p>
<p>Maakuntavaalien vaalitapana käytetään lääninvaaleista poiketen omaa
vaalitapaa. Maakuntavaltuustojen jäsenet valitaan ilman listoja ja
suoraan ehdokkaiden saamien äänimäärien mukaisessa järjestyksessä.</p>
<h2 id="v---voimaantulo">V - Voimaantulo</h2>
<h3 id="voimaantulo">14 § - Voimaantulo</h3>
<p>Tämä laki astuu voimaan 1.1.1996. Uusia vaalien aikatauluja
sovelletaan vasta edeltävän lainsäädännön edellyttämään aikatauluun
perustuvien vaalikausien päätyttyä.</p>
